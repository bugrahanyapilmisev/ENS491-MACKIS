{
  "source_path": "surecharitasi/sites/mysu.sabanciuniv.edu.surecharitasi/files/sabanci_universitesi_egitim-ogretim_politikasi.docx",
  "title": "sabanci_universitesi_egitim-ogretim_politikasi",
  "lang": "tr",
  "html_lang": "",
  "text": "Sabancı Üniversitesi Eğitim-Öğretim Politikası Sabancı Üniversitesi, kritik düşünebilen, çok disiplinli ve boyutlu gelişmiş, etik değerler ve toplumun ihtiyaçları konusunda yüksek duyarlılık sahibi, özgüveni yüksek ve yetkinlikleri ile küresel sorunlara çözümler üretebilecek bireyler yetiştirmeyi hedefler. Öğrencilerinin özgür akademik tercihler yapmalarına olanak sunar, bunu en bilinçli şekilde yapabilmeleri için destek olur. Lisans eğitiminde program seçme özgürlüğü bu yaklaşımın temelini oluşurur. Birinci sınıfta Temel Geliştirme Programı ile başlayan çok disiplinli ve disiplinlerarası öğrenmenin ilerleyen yıllarda da devamına hizmet edecek programlar ve tasarımlar yapar. Ders dışı öğrenmeye önem verir, öğrencilerine araştırma, birlikte yaratma ve geliştirme deneyimleri kazandırmayı hedefler, bu amaçlar doğrultusunda akademik ve sosyal olanaklar sunar. Yurt içi ve dışından en iyi öğrencileri ve öğretim üyelerini bünyesine katmayı hedefler. Mensuplarının eğitim-öğretim faaliyetleri için en iyi fiziksel ve dijital altyapıyı sunar, öğrenciler ve akademisyenlerin yakın çalışmaları ve beraber öğrenmeleri felsefesine inanır. Yüksek öğretimde dünyadaki gelişmeleri yakından takip eder, öncü ve yenilikçi eğitim modelleri ve programlar geliştirmeyi hedefler. Saygın akademik, sanayi ve sivil toplum kuruluşları ile eğitim işbirlikleri oluşturmayı amaçlar. Öğrencilerine uluslararası eğitim ve gelişim olanakları sunmanın yanı sıra kampüsün de uluslararası ve çok kültürlü olmasını hedefler. Eğitim-öğretim faaliyetlerini veriye dayalı olarak düzenli takip eder, iç ve dış paydaşları ile katılımcı bir şekilde analiz edecek mekanizmalar kurar, sürekli gelişim ve iyileştirmeyi gerçekleştirir."
}