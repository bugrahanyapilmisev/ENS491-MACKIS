{
  "source_path": "surecharitasi/sites/mysu.sabanciuniv.edu.surecharitasi/files/formlar/fhr-s46005-03.doc",
  "title": "fhr-s46005-03",
  "lang": "tr",
  "html_lang": "",
  "text": "EK 1 - Performansa Dayalı Ücret Artış Sistemi Ücret artışları Akademik Destek Kadrosu ücret skalasındaki ücret aralığının yüzdesi olarak ifade edilir. \"Ücret Aralığı\" ücret skalasındaki en az ücret ile çok ücret arasındaki farktır. Periyodik Gözden Geçirmelerde sonucun \"Başarılı\" olması durumunda en az ücret aralığının %20'si kadar, \"Üstün Başarılı\" olması durumunda en az ücret aralığının %30'u kadar ücret artışı yapılır. Gözden Geçirme sonucunun \"Yeterli\" olması durumunda ücret aralığının %15'i kadar ücret artışı uygulanır ve Ücret Değerlendirme Kurulu tarafından ayrıca bir işlem yapılmaz. Örnek: Ücret skalasının en alt basamağının 1000 TL en üst basamağının da 3000 TL olması durumunda ücret aralığı 2000 TL'dir. En alt basamaktan göreve başlayan bir çalışanın ücreti; üç yıllık dönemin sonunda \"Başarılı\" bulunması durumunda, en az 1400 TL, \"Üstün Başarılı\" bulunması durumunda, en az 1600 TL olacaktır. Aynı kişinin \"Yeterli\" bulunması durumunda ücreti 1300 TL olacaktır. Ücret Artış Sistemi ve yukarıda belirtilen oranlar bugünkü koşullarda geçerlidir. Üniversite ekonomik koşullara ve akademik ücret sistemindeki gelişmelere bağlı olarak ücret skalalarını ve ücret artış politikalarını değiştirebilir. Bu tür değişiklikler ayrıca duyurulur."
}