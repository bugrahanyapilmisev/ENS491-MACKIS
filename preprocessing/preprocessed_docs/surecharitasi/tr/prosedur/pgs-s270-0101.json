{
  "source_path": "surecharitasi/tr/prosedur/pgs-s270-0101.html",
  "title": "Sözleşmelerin Oluşturulması, İncelenmesi, İmzası ve Saklanması Prosedürü (PGS S720-0101) | Yönerge",
  "lang": "tr",
  "html_lang": "",
  "text": "Prosedür No PGS-S720-0101-V03 Yürürlük Tarihi 25-06-2002 Güncelleme Tarihi 21-06-2016 İlgili Birim / Sahibi Onaylayan MH / Mütevelli Heyeti İlgili Yönergeler Sözleşmelerin Oluşturulması, İncelenmesi, İmzası ve Saklanması Yönergesi (IGS-S720-01) Amaç Üniversitenin taraf olduğu sözleşmelerin hukuka uygunluğunun ve Üniversitenin menfaatlerini gözetecek şekilde düzenlenmesidir. Kapsam Üniversitenin taraf olduğu tüm sözleşmelerin oluşturulması, incelenmesi, imzalanması ve saklanması sürecini kapsar. Tanımlar / Kısaltmalar İlgili Birim: Sözleşmenin konusundan, hazırlanmasından ve yürütülmesinden sorumlu olan birimdir. Sözleşme: Üçüncü kişilerle veya üçüncü kişilere verilmek üzere Sabancı Üniversitesi adına imzalanacak, herhangi bir taahhüt ve/veya yükümlülük içeren her türlü sözleşme, taahhütname, beyanname ve sair belgedir. Üniversite: Sabancı Üniversitesi’dir. Uygulama Adımları Sorumluluk Çıktılar/Zamanlama 1. SÖZLEŞME METNİNİN HUKUK BİRİMİ İLE PAYLAŞILMASI 1.1 Sözleşme metninin Hukuk Danışmanı Tarafından Oluşturulmasının Talep Edilmesi Halinde; sözleşmede yer alması talep edilen hususlar tüm detayları ile birlikte Hukuk Danışmanı’na e-mail ile gönderilecektir. İlgili Birim 1.2. İlgili Birim Tarafından Hazırlanan Sözleşme Metni Olması Halinde; hazırlanan sözleşme, e-mail ile Hukuk Danışmanı’na gönderilecektir. İlgili Birim 1.3. Sözleşmenin Karşı Tarafınca Gönderilen Sözleşme Metni Olması Halinde; sözleşme öncelikle ilgili birimce incelenecek, yorumları sözleşme metnine track-changes olarak girilecek veya e-mail’de belirtilecek ve e-mail ile Hukuk Danışmanı’na gönderilecektir. İlgili Birim 1.4. İlgili Diğer Birimlerle Sözleşmenin Paylaşılması; Sözleşmelerde yer alan fikri mülkiyet maddeleri ile ilgili olarak Teknoloji Transfer Ofisi yöneticisinin, satın alma sözleşmeleri ile ilgili olarak da Satınalma yöneticisinin, ayrıca sözleşme ile ilgili olabilecek başka birimler varsa bu birimlerin de görüşünün alınması gerekmektedir. İlgili Birim 2. SÖZLEŞME METNİNİN HUKUK BİRİMİ TARAFINDAN İNCELENMESİ ve ONAYLANMASI 2.1. Sözleşme Hukuk Danışmanı tarafından oluşturularak veya incelenerek ilgili birime geri gönderilecektir. Hukuk Danışmanı Sözleşmenin ulaşmasından sonra en geç 5 iş günü içinde 2.2. İlgili birim Hukuk Danışmanı tarafından gönderilen sözleşmeyi inceleyecek, karşı taraf ile sözleşme metnini paylaşmadan önce metinde değişiklik yapılmak isteniyor ise tekrar Hukuk Danışmanı ile irtibata geçerek sözleşme metni üzerinde mutabık kalacaktır. İlgili Birim 2.3. İlgili birim sözleşme metnini karşı taraf ile paylaştıktan sonra sözleşme metninde herhangi bir değişiklik yapılmak isteniyor ise, sözleşme metni değişiklik talebi ve bu konudaki ilgili birim görüşü ile birlikte Hukuk Danışmanı’na tekrar gönderilecektir. İlgili Birim 3. SÖZLEŞMENİN ONAYLANMASI, İMZAYA SUNULMASI ve SAKLANMASI 3.1. Sözleşme son halini aldıktan sonra ilgili birim tarafından imza sürecini başlatmak üzere webform doldurulacaktır. İlgili Birim Yetkilisi 3.2. İlgili birim yöneticisi tarafından webform onaylanacaktır. İlgili Birim Yöneticisi 3.3. Sözleşme ile ilgili olabilecek başka birimler varsa bu birimlere de bilgi olarak webform gönderilecektir. İlgili Birim Yetkilisi 3.4. İlgili diğer birim yöneticisi, varsa görüşlerini e-mail yolu ile Hukuk Danışmanı’na bildirebilecektir. İlgili Diğer Birim Yöneticisi Sözleşmenin ulaşmasından sonra en geç 2 iş günü içinde 3.5. Hukuk Danışmanı, sözleşmenin uygunluğuna veya risklerine ilişkin görüşlerini Sözleşme Formu üzerinde belirterek sözleşmeleri webform üzerinden onaylayacaktır. Hukuk Danışmanı Sözleşmenin ulaşmasından sonra en geç 2 iş günü içinde 3.6. Sözleşme, öncelikle karşı tarafa imzalatılarak sonrasında ilgili birim yöneticisi tarafından paraflanacak ve Hukuk Danışmanı’na gönderilecektir. İlgili Birim Yöneticisi 3.7. Sözleşme, yürürlükte bulunan Üniversite İmza Sirküleri uyarınca imzaya yetkili kişiler tarafından, imzalanacaktır. İmza Yetkilileri 3.8. İmzalı asıl sözleşmeler Mali İşler Birimi’nde muhafaza edilecek, birer kopyası ilgili birime gönderilecektir. Mali İşler İlgili Formlar İlgili Form Linkleri"
}