{
  "source_path": "surecharitasi/tr/prosedur/psr-c510-0201.html",
  "title": "Fakülte Açma, Kapatma, Değişiklik Yapma Prosedürü (PSR-C510-0201) | Yönerge",
  "lang": "tr",
  "html_lang": "",
  "text": "Prosedür No PSR-C510-0201V03 Yürürlük Tarihi 16-05-2005 Güncelleme Tarihi 07-02-2024 İlgili Birim / Sahibi SR / Öğrenci Kaynakları Direktörü Onaylayan MH / Mütevelli Heyeti İlgili Yönergeler Fakülte / Enstitü Açma, Kapatma, Değişiklik Yapma Yönergesi (ISR-C510-02) Amaç Sabancı Üniversitesi bünyesinde yeni Fakülte ve buna bağlı programları açmak, mevcut fakültelerde değişiklik yapmak veya mevcut fakülteyi kapatmak için gereken uygulama adımlarını ve sorumlulukları açıklamaktır. Kapsam Bu prosedür Sabancı Üniversitesi Mütevelli Heyetini, Akademik Kurul'u, akademik birimleri ve Öğrenci Kaynakları Birimini kapsar. Tanımlar / Kısaltmalar AK: Akademik Kurul, Rektör, Rektör Yardımcıları, dekanlar ve öğretim üyelerinden oluşan ve akademik konularda çalışan kurul Fakülte: Lisans diploma programlarının bağlı olduğu akademik birim. Fakülte Kurulu: Fakültenin öğretim üyelerinden oluşan; eğitim - öğretim, bilimsel araştırma ve yayım faaliyetleri ve bu faaliyetlerle ilgili esasları, plan, program ve eğitim - öğretim takvimini kararlaştırmakla görevli kurul ÖK: Öğrenci Kaynakları Birimi ÖBS: Öğrenci Bilgi Sistemi, öğrencilere ait tüm bilgilerin saklandığı veri tabanı RY-E: Eğitimden Sorumlu Rektör Yardımcılığı SÜ: Sabancı Üniversitesi ÜEK: Üniversite Eğitim Komitesi YÖK: Yükseköğretim Kurulu Başkanlığı Uygulama Adımları: Sorumluluk Çıktılar / Zamanlama 1. FAKÜLTE AÇMA: 1.1. Yeni bir fakülte ile bu fakülteye bağlı yeni diploma programları açılması veya mevcut diploma programlarından bazılarının bu yeni fakülteye bağlanması için Üniversitenin yetkili birimlerinden/kurullarından ÜEK’e öneriler getirilebilir. Bu öneriler aşağıdaki şekilde olabilir: Fakülte Kurulu'nun öneri yapması durumunda; fakültenin açılma amacı, bünyesinde yer alacak diploma programları, her bir diploma programda ders verecek öğretim elemanları, programının amacı, programda sunulacak dersler, bu programlardan mezuniyet koşulları, laboratuar, stüdyo vekitap gereksinimleri yer alır. Mütevelli Heyeti'nin öneri yapması durumunda; fakülte ve bünyesinde yer alacak diploma programları ile ilgili çalışmaların yapılması ve Mütevelli Heyetine sunulması istenir. RY-E Yeni Fakülte Açılması Önerisi / Gerektiğinde 1.2. Fakülte açılması önerileri, RY-E ana koordinasyonunda ÜEK’te görüşülür. Hazırlanan çalışma AK ve Mütevelli Heyeti onayına sunulur. Not: RY-E, gerekli gördüğü takdirde SÜ dışından uzmanlarla çalışmalar yapabilir. RY-E Yeni Fakülte Açılması Önerisinin Değerlendirilmesi / Önerinin oluşmasını takiben 2 ay içinde 1.3. ÖK, YÖK’e başvuru yapılması için hazırlanan bilgilerin prosedürlere uygunluğunu ve istenen bilgilerin eksik olup olmadığını kontrol ederek, varsa eksikliklerin tamamlanmasını sağlar. Doküman tamamlandıktan ve Hukuk Biriminden de görüş aldıktan sonra , resmi yazı hazırlanarak imza için Rektör'e iletilir. ÖK YÖK'e Teklif Yazısı / Mütevelli Heyeti Kararının imzalanmasını takiben 3 iş günü içinde 1.4. ÖK, Rektör tarafından imzalanan teklif mektubu ve eklerini YÖK'e gönderir. ÖK Fakülte Açma Teklifi / Rektör imzasını takiben 1 iş günü içinde 1. 5. ÖK, açılması için YÖK'ten onay verilen fakülte ve bu fakülte bünyesindeki diploma programlarına ait bilgilerin aşağıda belirtilen şekilde düzenlenmesini sağlar: a) İç web’de fakülte ve diploma programlarına ait detayların yer aldığı ilgili sayfalarda tanımlama yapılır. b) ÖBS’de Diploma Programı Tanımlama Talimatı (FSR-C24001-23) çerçevesinde yeni açılan fakülte ve bu fakülte bünyesinde diploma programlarına ait ders yükümlülükleri tanımlanır. c) Yeni açılan fakülte ve bu fakülte bünyesindeki diploma programlarının diplomalara yazılacak tanımları, Diploma Program İsimleri Listesi'nde (FSR-C24001-02) Türkçe ve İngilizce olarak eklenir. ÖK Onaylanan Fakültenin Web ve Sistemde Tanımlanması / YÖK onayını takiben 1 hafta içinde 1.6. YÖK'ten eksik bilgilerin tamamlanması istendiği takdirde, ÖK, Fakülte, RY-E ve Rektör ile gerekli koordinasyonu sağlayarak istenen bilgiler ile talebin tekrar YÖK onayına sunulmasını sağlar. ÖK Eksik Bilgilerin Tamamlanması / YÖK'ün isteğini takiben 1 hafta içinde 2. FAKÜLTE KAPATMA: 2.1. Mevcut bir Fakültenin kapatılması söz konusu olduğunda, Üniversitenin yetkili birimlerinden/kurullarından gerekçeleri ile birlikte ÜEK’e öneriler getirilebilir. Fakülte Kurulu'nun öneri yapması durumunda, öneride kapatılması düşünülen fakültenin bünyesindeki diploma programlarının hangi fakülte bünyesinde yer alacağı ve halen öğrenim gören öğrencilerin durumu yer alır. Mütevelli Heyeti'nin öneri yapması durumunda, fakülte ve bünyesinde yer alacak diploma programları ile ilgili çalışmaların yapılması ve Mütevelli Heyetine sunulması istenir. RY-E Fakülte Kapatma Önerisi / Gerektiğinde 2.2. RY-E ana koordinasyonunda fakülte kapatılması önerisi AK ve Mütevelli Heyeti onayına sunulur. RY-E Fakülte Kapatma Önerisinin Değerlendirilmesi / Önerinin oluşmasını takiben 2 ay içinde 2.3. ÖK, Mütevelli Heyeti tarafından kapatılması onaylanan Fakülte ile ilgili gerekçeleri de açıklayan bir yazıyı hazırlayarak Hukuk Biriminden görüş aldıktan sonra imza için Rektör'e iletir. ÖK Fakülte Hakkında YÖK'e Bilgi / Mütevelli Heyeti onayını takip eden 1 hafta içinde 2.4. ÖK, Rektör tarafından imzalanan yazıyı YÖK'e gönderir. ÖK YÖK'e Yazı / Rektör imzasını takiben 1 iş günü içinde 2. 5. ÖK, YÖK onayını takip eder ve onay geldikten sonra, kapatılacak olan fakülte ve bu fakülte bünyesindeki diploma programlarına ait bilgileri, iç web’de fakülte ve diploma programlarına ait detayların yer aldığı ilgili sayfalardan çıkartır. Kapatılacak fakülte ve bu fakülte bünyesindeki diploma programlarına ait bilgiler, ilgili programdan mezun olan öğrencilere ait tarihçenin korunması için ÖBS’de saklanır. ÖK Fakülte Bilgilerinin Web' den Çıkartılması / YÖK onayını takiben 1 hafta içinde 3. MEVCUT FAKÜLTEDE DEĞİŞİKLİKLER : 3.1. Mevcut bir fakültenin isminin veya fakülte bünyesindeki diploma programlarının değiştirilmesi için Üniversitenin yetkili birimlerinden/kurullarından ÜEK’e öneriler getirilebilir. Bu öneriler aşağıdaki şekilde olabilir: Fakülte Kurulu'nun öneri yapması durumunda; değişikliğin gerekçeleri öneride yer alır. Mütevelli Heyeti'nin öneri yapması durumunda; gerekli çalışmaların yapılması ve Mütevelli Heyetine rapor sunulması istenir. RY-E Fakültede Değişiklik Önerisi / Gerektiğinde 3.2. RY-E ana koordinasyonunda, fakültede değişiklik önerisi AK ve Mütevelli Heyeti onayına sunulur. Not: RY-E, gerekli gördüğü takdirde, SÜ dışından uzmanlarla çalışmalar yapabilir. RY-E Fakültede Değişiklik Önerisinin Değerlendirilmesi / Öneriyi izleyen 2 ay içinde 3.3. ÖK, Mütevelli Heyeti tarafından onaylanan fakültede değişiklikler ile ilgili gerekçeleri de açıklayan yazı hazırlayarak, Hukuk Biriminden görüş alır ve sonrasında imza için Rektör'e iletir. ÖK Fakülte Değişikliği Hakkında YÖK'e yazı / Mütevelli Heyeti onayını takip eden 1 hafta içinde 3.4. ÖK, Rektör tarafından imzalanan yazıyı YÖK'e gönderir. ÖK YÖK'e Yazı / Rektör imzasını takiben 1 iş günü içinde 3.5. ÖK, YÖK onayını takip eder ve onay geldikten sonra, fakültedeki değişikliklerin aşağıda belirtilen şekilde düzenlenmesini sağlar: a) İç web’de fakülte ve diploma programlarına ait detayların yer aldığı ilgili sayfalar güncellenir. b) Diploma Programı Tanımlama Talimatı (FSR-C24001-23) çerçevesinde fakültedeki ve/veya diploma programlarındaki değişiklik ÖBS’de güncellenir. c) Diploma programlarındaki değişiklikler, Diploma Program İsimleri Listesi'ne (FSR-C24001-02) Türkçe ve İngilizce olarak eklenir. ÖK Fakülte Değişikliklerinin Web ve Sistemde Güncellenmesi/ YÖK onayını takiben 1 hafta içinde İlgili Formlar İlgili Form Linkleri"
}