{
  "source_path": "surecharitasi/tr/prosedur/pssm-o110-0301.html",
  "title": "Sabancı Üniversitesi Sakıp Sabancı Müzesi Ödünç Eser Verme Prosedürü (PSSM-O11003-01) | Yönerge",
  "lang": "tr",
  "html_lang": "",
  "text": "Prosedür No PSSM-O110-0301-V01 Yürürlük Tarihi 16-05-2005 Güncelleme Tarihi 16-05-2005 İlgili Birim / Sahibi SSM / SSM Genel Sekreteri Onaylayan MH / Mütevelli Heyeti İlgili Yönergeler Sabancı Üniversitesi Sakıp Sabancı Müzesi Ödünç Eser Verme Koşulları (ISSM-O110-03) Amaç SAKIP SABANCI MÜZESİ koleksiyonunda bulunan eserlerin ulusal ve uluslararası sergiler için ödünç verlimesi durumunda uyulması gereken adımları açıklamaktır. Kapsam Sabancı Üniversitesi Sakıp Sabancı Müzesi koleksiyonunda bulunan eserler. Tanımlar / Kısaltmalar SSM: Sakıp Sabancı Müzesi YK : Sakıp Sabancı Müzesi Yönetim Kurulu SÜ : Sabancı Üniversitesi Uygulama Adımları Sorumluluk Çıktılar/Zamanlama 1. GENEL 1.1. Ödünç eser isteyen şahıs/kurum tarafından, öngörülen sergi açılışından en az 6 ay önce ödünç eser talebi yapılır, talepler SSM yönetimince değerlendirilir. SSM Müdürü Ödünç eser isteyen Şahıs/kurum / Sergi açılışından 6 ay önce 1.2. SSM, ödünç eser vermeden önce eserin sergileneceği sergi mekanını, servis alanlarını ve depolarını inceler. SSM eser ya da eserlerin uzun süreli ödünç verilmesi durumunda, sergilenme sürecinde çeşitli aralıklarla bu alanlarda denetleme yapabilir. İnceleme ya da denetleme ihtiyacından doğabilecek masrafları SSM ödünç eser alan kurumdan ister. SSM Müdürü ve Konservatör İnceleme / Ödünç eser vermeden 3 ay önce 1.3. Ödünç verilen tüm eserler SSM tarafından başka bir yere gönderilmesine dair yazılı bir talimat gelmedikçe, SSM'e geri gönderilir. SSM Müdürü Eserlerin SSM'e geri gönderilmesi / Sergi bitiminden hemen sonra 1.4. SSM tarafından ödünç verilen eserlerin birden fazla yerde sergilenmesi durumunda, herbir sergi mekanı SSM Ödünç Eser Verme Koşulları'nı yerine getirecektir. SSM Müdürü Sergi mekanlarının değerlendirilmesi / Sergi açılışından 6 ay önce 1.5. Ödünç eser alan şahıs ya da kurum Anlaşma koşullarına uymayı taahhüt eder, SSM ile Anlaşma yapılır. SSM Müdürü Anlaşma / Gerektiğinde 1.6. SSM, ödünç alan şahıs/kuruma önceden bilgi vererek, Ödünç Eser Verme Koşulları'na madde ilave edebilir ya da yeniden düzenleyebilir. SSM Müdürü Ödünç Eser Verme Koşullarında değişiklik / gerektiğinde 1.7. Ödünç eser alan şahıs/kurum, sergi sonrasında eserlerin ülke dışına çıkartılmasında bir sorun yaşanmayacağını taahhüt eden \"devlet garantisi\"nin, sergi açılışından 3 ay önce SSM'in elinde olmasını sağlar. Ödünç eser alan şahıs/kurum Devlet Garantisi / Sergi açılışından 3 ay önce 2. HARCAMALAR 2.1. Eser ödünç alan şahıs/kurum, sergilenmesi konusunda anlaşmaya varılan eserlerin sigorta, paketleme, çerçeveleme ve nakliyesine ilişkin tüm masraflarını öder. Ödünç eser alan şahıs/kurum Her sergiye ait EK Anlaşma / Gerektiğinde 2.2. Ödünç verilecek eserlerin nakledilmeden evvel restorasyona ihtiyaç duyulması halinde, SSM Konservatörü tarafından restore edilir. Restorasyon masrafları ödünç eser alan şahıs ya da kurum tarafından SSM'in keseceği bir fatura karşılığında ödenir. Ödünç eser alan şahıs/kurum / SSM Konservatör Masrafların ödenmesi / Sergi tarihinden 3 ay önce 2.3. SSM tarafından belirlenen kurye ve/ya ayniyatçı ve restoratörlerin harcırah, otel ve uçak biletleri (üç saati aşan uçuşlarda business class) ödünç eser alan şahıs ya da kurum tarafından karşılanır. Ödünç eser alan şahıs/kurum / SSM Müdürü Kurye ve/ya ayniyatçı ve restoratör masraflarının ödenmesi / Sergi açılışından 3 hafta önce 2.4. SSM'den istenecek tüm görsel malzeme masrafları, yapılan Ek Anlaşmaya istinaden ödünç eser alan şahıs ya da kurum tarafından karşılanır. Ödünç eser alan şahıs/kurum ve SSM Müdürü Görsel malzeme masraflarının karşılanması / Sergi tarihinden 3 ay önce 2.5. Ödünç eser alan kurumun anlaşmada belirtilen şartları yerine getirmemesi ve bu nedenle serginin iptal edilmesi durumunda, o ana kadar SSM tarafından yapılmış tüm masraflar ödünç eser alan şahıs ya da kurum tarafından karşılanır. Ödünç eser alan şahıs/kurum ve SSM Müdürü Tüm masrafların karşılanması / Gerektiğinde 3. GÜVENLİK 3.1. SSM, ödünç eser isteyen şahıs/kurumun Faaliyet Raporu'unu inceler, eserlerin sergileneceği alandaki güvenlik ve yangın önlemlerini onayladığı takdirde, eser ödünç verme anlaşması imzalanır. Mevcut düzenlemelerin yetersiz olması durumunda, SSM ilave önlem alınması konusunda öneride bulunur. Ödünç eser alan şahıs/kurum ve SSM Müdürü İnceleme / Sergi tarihinden 3 ay once 3.2. Ödünç alan şahıs/kurum kullandığı sergileme metodlarını detaylı olarak açıklar. SSM tarafından talep edilen özel sergileme şekli ya da koruma önlemleri ödünç alan kişi/kurum tarafından yerine getirilir. Ödünç eser alan şahıs/kurum Sergi tarihinden 1 hafta önce 3.3. Camsız tablolar tüm sergi boyunca şeritli bariyerlerin arkasında korunur. Ödünç eser alan şahıs/kurum Sergi tarihinden 1 hafta önce 3.4. SSM tarafından farklı bir şekil önerilmedikçe, tablolar güvenli bir şekilde duvara vidalanır. Sergi yerleştirme çalışmaları, eserlerin zarar görmemeleri için sorumlu ve deneyimli elemanlar tarafından yürütülür. Ödünç eser alan şahıs/kurum Sergi hazırlık çalışmaları sırasında 3.5. SSM tarafından farklı bir şekil önerilmedikçe, tüm objeler kilitli vitrinler içinde sergilenir. Ödünç eser alan şahıs/kurum Sergileme tarihi süresince 3.6. SSM tarafından onaylanmadıkça ve yazılı izin alınmadan, ödünç eser/ler hiçbir şekilde yerinden oynatılamaz, temizlenemez, çerçevesi çıkartılamaz, tamir edilemez, fotoğrafı çekilemez ya da tetkike sunulamaz. Ödünç eser alan şahıs/kurum Sergileme tarihi süresince 3.7. Ödünç alan şahıs/kurum, güvenliğin ihlali durumunda derhal SSM Müdürlüğü'nü bilgilendirir Ödünç eser alan şahıs/kurum Rapor / Gerektiğinde 4. KONDÜSYON RAPORU 4.1. Eserler SSM'den çıkmadan ve taşıma işlemi başlamadan evvel her eser için resimli durum raporları hazırlanır. Orijinal rapor ve fotoğraflar SSM'in tayin edeceği kuryeler tarafından eserlerle birlikte getirilir. SSM Müdürü ve Konservatör Durum Raporu/ Sergi tarihinden 1 hafta önce 4.2. Ödünç alan şahıs/kurum eser/lerin durum raporlarında belirtilen özelliklerden farklı bir durum tesbit ederse, bunu hemen rapor eder ve ayrıca durum raporlarına gözlemini yazar. Ödünç eser alan şahıs/kurum ve SSM Müdürü Rapor / Sergi kuruluş ve sergileme süresince 5. SİGORTA 5.1. Eserlerin çividen çiviye sigorta giderleri ödünç alan şahıs ya da kurum tarafından karşılanır. Ödünç eser alan şahıs/kurum Sigorta Poliçesi / Eserlerin yola çıkmasından 30 gün önce 5.2. SSM tarafından ödünç verilen eser/ler \"tüm risklere karşı\" sigortalanacak, SSM ve/ya onun göstereceği kişi veya kurumlar sigorta lehdarı olarak belirtilecek, sigorta poliçelerinin bir nüshası, eserlerin yola çıkmasından 30 gün önce SSM'ne yollanacaktır. Gezici sergiler için yapılacak sigortada, tüm seyahatleri ve sergi mekanlarını kapsayan tek bir poliçe düzenlenir. Ödünç eser alan şahıs/kurum Sigorta Poliçesi / Eserlerin yola çıkmasından 30 gün önce 5.3. Ödünç alan şahıs ya da kurumun düzenlettiği sigorta poliçesinin yetersiz bulunması durumunda, masraflar ödünç alan şahıs ya da kurum tarafından karşılanmak üzere, SSM'nin kendi sigortacısına talimat verilir. Ödünç eser alan şahıs/kurum ve SSM Müdürü Sigorta Poliçesi / Eserlerin yola çıkmasından 30 gün önce 5.4. Ödünç alan şahıs ya da kurum sigorta başlangıç ve bitiş tarihlerini SSM ile birlikte tayin eder. Ödünç eser alan şahıs/kurum ve SSM Müdürü Sigorta Poliçesi / Eserlerin yola çıkmasından 30 gün önce 6. ESERLERİN SİGORTA DEĞERLERİNİN TESBİTİ 6.1. Ödünç verilecek eserlerin sigorta değerlerinin tesbiti SSM tarafından yapılır. Ancak, sigorta değerlendirmelerinin sergileme döneminden çok önce yapılması halinde, SSM sanat eserlerinin piyasadaki değer değişikliklerini hesaba katarak eserlerin sigorta değerlerini yükseltebilir. SSM Müdürü Gerektiğinde 6.2. Uzun süreli ödünç vermelerde, SSM istediği zaman herhangi bir eserin değerini yükseltme hakkına sahiptir. SSM Müdürü Gerektiğinde 6.3. Eserin değerinin yükseltilmesi halinde prim farkı ödünç alan şahıs ya da kurum tarafından karşılanır. Ödünç eser alan şahıs/kurum ve SSM Müdürü Prim farkı / Gerektiğinde 7. PAKETLEME 7.1. Tüm paketleme organizasyonu SSM tarafından yapılacak ve eserler hareket öncesinde SSM uzmanları gözetiminde paketlenecektir. SSM Konservatör ve Ayniyatçı Paketleme / Sergi tarihinden 3 hafta önce 7.2 . Sergi bitimine kadar ödünç verilen eser/lerin tüm paketleme malzemeleri ödünç eser alan şahıs ya da kurum tarafından muhafaza edilir. Ödünç eser alan şahıs/kurum Sergi tarihinde süresince 7.3. Ödünç eser alan şahıs ya da kurum sergileme süresince boş kasaların depolanması için uygun bir yer bulur. Sergi toplanırken, boş kasa/lar galeri alanına paketleme başlamadan 24 saat önce getirilir. Ödünç eser alan şahıs/kurum Paketleme başlamadan 24 saat önce 8. ULAŞIM / TAŞIMA 8.1. SSM ödünç vereceği eserlerin nakliyesi için sergi açılışından iki ay önce çalışmak istediği yerel ya da denizaşırı bir acentanın adını belirtir ve ulaşım koşullarını belirler. SSM Müdürü Sergi açılışından 2 ay önce 8.2. Karayolu ile taşınacak eserler donanımlı, güvenli ve çift şoförlü bir araçla taşınır. Eserler, yüklendiği andan itibaren araç asla sahipsiz bırakılmaz. Kapıdan kapıya transit yapılır. Gerekli olmadıkça gece mola verilmez. Gece konaklamak için durulmaz, zaruri durumlarda mola esnasında araç güvenli bir yerde tutulur. 9. KURYELER 9.1. SSM, eserler taşınırken nakliyenin her aşamasını, eserlerin her hareketini denetlemek ve eserin SSM Ödünç Verme Koşulları'na uygun olarak güvenli bir şekilde sergilendiğinden emin olmak için her nakliye için bir ya da iki kurye tayin eder. SSM Müdürü Sergi açılışından 3 hafta önce 9.2. Kuryeler, SSM tarafından tayin edilen resmi temsilciler olmaları nedeniyle, güvenlik ya da korumanın yetersizliği gibi durumlarda ödünç verilen eserleri geri çeker. SSM Müdürü Sergi açılışından 3 hafta önce 9.3. Eser ödünç alan şahıs/kurum, kuryenin görevli olduğu sürece yapacağı masrafları ödemekle yükümlüdür. Anlaşmanın 2.3. maddesinde de belirtildiği üzere eserlere refakat edecek kurye ve/ya ayniyatçı ve restoratörler SSM tarafından belirlenir. Bu kişilerin harcırah, otel ve uçak biletleri yine ödünç eser alan şahıs ya da kurum tarafından karşılanacaktır. Ödünç eser alan şahıs/kurum Masraf talebi/ Sergi açılışından 3 hafta önce 9.4. Kuryelerin taşımanın gerçekleştirildiği tarihten sergi açılışına kadar olan kalış süreleri, Sergi mekanının hazır olmaması ya da ödünç alan şahıs ya da kuruluşun önceden kararlaştırılan koşulları yerine getirmemesi durumunda uzayabilir. Daha uzun süreli kalışlarına ilişkin masrafların tümünü yine ödünç alan şahıs ya da kuruluş karşılar. Ödünç eser alan şahıs/kurum Masraf talebi / Sergi açılışından 3 hafta önce 9.5. Türkiye Cumhuriyeti, Kültür ve Tabiat Varlıkları Koruma Kanunu'nun 2863 sayılı yasası uyarınca TC Kültür Bakanlığı tarafından bir sergi komiseri görevlendirilir. Sergi komiseri, eserlerin sergi boyunca SSM Ödünç Verme Koşulları'na uygun olarak güvenli bir şekilde sergilendiğinden emin olur ve güvenlik ya da korumanın yetersizliği gibi durumlarda ödünç verilen eserleri geri çeker. Sergi komiserinin harcırah, otel ve uçak bileti ödünç eser isteyen şahıs ya da kurum tarafından karşılanır. Ödünç eser alan şahıs/kurum ve SSM Müdürü Komiser ödemesi / Sergileme boyunca 10. GÜMRÜK 10.1. Gümrük prosedürleri ödünç eser alan şahıs/kurumun sorumluluğundadır. SSM'in organize ettiği nakliyelerde gümrük prosedürleri SSM tarafından organize edilir, ancak gümrüğe ilişkin tüm harcamalar ödünç eser alan şahıs ya da kurum tarafından karşılanır. Ödünç eser alan şahıs/kurum ve SSM Müdürü Gümrük Prosedürleri / Sergileme tarihinden 3 hafta önce 10.2. Ödünç eser alan şahıs/kurum, eserlerin açılmasını ya da kasaların X-ray cihazından geçirilmesini önlemek amacıyla, giriş gümrüğünde bir gümrük görevlisi ayarlar. gümrük denetiminin sergi alanında yapılmasını sağlar. Ödünç eser alan kişi/kurum Denetim / Sergileme tarihinden 3 hafta önce 11. ÇEVRESEL KOŞULLAR 11.1. SSM, eser ödünç alacak şahıs/kurumdan çeşitli dönemlerde ısı ve nem raporları isteyebilir. Ödünç eser alan şahıs/kurum ve SSM Müdürü Rapor / Gerektiğinde 11.2. Ödünç eser alan şahıs/kurum, ödünç alınan eserlerin yangın ve su baskını tehlikelerine, yüksek ışık miktarına, zararlı ışınlara, aşırı sıcaklık ve neme, hava kirliliğine ve böcek saldırılarına karşı devamlı ve yeterli koruma sağlar. Ödünç eser alan şahıs/kurum Sergileme boyunca 11.3. Ödünç eser alan şahıs/kurum Sergi alanındaki ışık, nem ve ısı değerlerini SSM Ödünç Eser Verme Koşulları'nda belirtildiği şekilde sağlamak mecburiyetindedir. Ödünç eser alan şahıs/kurum SSM Ödünç Eser Verme Koşulları / Sergileme boyunca 11.4. Eğer taşıma ve sergileme için özel koşullar isteniyorsa, SSM ödünç alan şahıs/kurumu sergi açılışından üç ay önceden bilgilendirir. SSM Müdürü Özel Koşullar / Sergi tarihinden 3 ay önce 11.5. Sergi süresince ısı ve nem kontrolleri haftada 7 gün, 24 saat aralıksız takip edilir. Ödünç eser alan şahıs/kurum ve SSM Müdürü Rapor / Sergileme boyunca 11.6. Eserler kesinlikle sıcak, soğuk veya güçlü hava akımlarının yakınına yerleştirilmemelidir. Ödünç eser alan şahıs/kurum ve SSM Müdürü Sergileme boyunca 11.7. Ödünç alan şahıs ya da kurum, sergileme, hazırlama, depolama alanlarında sigara, yemek ve içki tüketimine izin verilmediğini garanti eder. Ödünç eser alan şahıs/kurum Anlaşma / Sergi öncesi, sergileme boyunca 12. REPRODÜKSİYON VE FOTOĞRAFLAR 12.1. Röprodüksiyonlar 12.1.1. SSM, eserlerin kataloglarda, sergi ile ilgili yayınlarda, tanıtım çalışmalarında ve eğitim amaçlı dokümanlarda kullanılmak üzere reprodüksiyonlarının yapılmasını onaylar. Bu nedenle katalog dışındaki her türlü yayın ve eğitim malzemesi için SSM'den yazılı izin alınacaktır. Ancak, eserlere ilişkin olarak, telif sahibinin Sabancı Üniversitesi, Sakıp Sabancı Müzesi olduğu belirtilmelidir. Ödünç eser alan şahıs/kurum ve SSM Müdürü Sergileme boyunca 12.1.2. Sergi nedeniyle hazırlanacak katalog veya kitapçık, baskıya girmeden önce SSM'e onaylatılacaktır. Katalog ya da sergiyle ilgili olarak basımı gerçekleştirilen her yayından 50 kopya SSM'e gönderilmelidir. 12.2. Serginin fotoğraflanması ve filme alınması: Ödünç alan şahıs/kurum serginin tanıtımı amacıyla film ya da fotoğraf çekimleri yaptırabilir. Ancak, Eserler yerinden oynatılmamalı ve çerçevesinden çıkartılmamalıdır. Sorumlu bir personel gözetiminde çekimler gerçekleştirilmelidir. Flaş veya sergi aydınlatması dışında bir aydınlatma kullanılmamalıdır. Çekilen fotoğraf ya da filmlerin birer kopyası SSM'e gönderilmelidir. Ödünç eser alan şahıs/kurum Sergileme boyunca 12.3 Özel Durumlar: Ödünç eser alan şahıs ya da kurum, sergi boyunca satışa sunulmak üzere malzeme üretmek istemesi durumunda, SSM ile ayrı bir anlaşma yapar Ödünç eser alan şahıs/kurum ve SSM Müdürü Ürün Anlaşması / Gerektiğinde 13. KURUMSAL İSİM BELİRTME Ödünç eser alan şahıs ya da kurum, sergi ile ilgili tüm duyurularda, kataloglarda, yayınlarda, basın ve TV'deki duyurularda, röportajlarda SSM'nin kurumsal isminin doğru bir şekilde belirtilmesini sağlar. Ödünç eser alan şahıs/kurum ve SSM Müdürü Sergileme boyunca 14. ACİL DURUMLAR 14.1. Eserin hasar görmesi ya da kaybolması durumunda, ödünç alan şahıs/kurum olayın farkedilmesinden hemen sonra telefon ya da faksla SSM'e bildirir ve yazılı rapor orijinalini 48 saat içinde SSM'e ulaştırır. Sergi süresince oluşabilecek herhangi bir güvenlik ihlalinde SSM'i derhal bilgilendirir. Ödünç eser alan şahıs/kurum ve SSM Müdürü Yazılı Rapor / Gerektiğinde İVEDİLİKLE İlgili Formlar İlgili Form Linkleri"
}