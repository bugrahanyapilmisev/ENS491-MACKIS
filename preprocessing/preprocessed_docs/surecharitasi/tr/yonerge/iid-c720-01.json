{
  "source_path": "surecharitasi/tr/yonerge/iid-c720-01.html",
  "title": "Mezuniyet Günleri Yönergesi (IIPAR-C720-01) | Yönerge",
  "lang": "tr",
  "html_lang": "",
  "text": "Yönerge No IIPAR-C720-01-V09 Yürürlük Tarihi 24-06-2008 Güncelleme Tarihi 12-06-2024 İlgili Birim / Sahibi IPAR / Kurumsal İşbirlikleri ve Mezunlarla İlişkiler Onaylayan MH / Mütevelli Heyeti Amaç Üniversitenin Mezuniyet Günleri (Profesyonel yüksek lisans programları hariç), hazırlıkları ve organizasyonu için gerekli kuralları belirlemek Kapsam Sabancı Üniversitesi'nde öğrenimini tamamlayarak Lisans ve Lisansüstü programlardan mezun olmaya hak kazanan öğrencilerin (Profesyonel yüksek lisans programları hariç), üniversite öğretim üye ve görevlilerinin, ilgili idari birimlerin ve MGK’nın, Mezuniyet Töreni ve öncesindeki çeşitli etkinliklerin hazırlıkları ile Tören Programı’ndaki sorumluluklarını kapsar. İlke Üniversitenin felsefe ve ilkelerine uygun \"Mezuniyet Günleri\" tasarlanmalıdır. Dayanak Tanımlar / Kısaltmalar IPAR: Kurumsal İşbirlikleri ve Mezunlarla İlişkiler ÖK: Öğrenci Kaynakları PKİ: Pazarlama ve Kurumsal İletişim OTH: Operasyon ve Teknik Hizmetler İK: İnsan Kaynakları Mİ: Mali İşler MGK : Mezuniyet Günleri Komitesi MSK: Mezuniyet Sınıfı Komitesi SÜMED: Sabancı Üniversitesi Mezunları Derneği MDBF : Mühendislik ve Doğa Bilimleri Fakültesi SSBF: Sanat ve Sosyal Bilimler Fakültesi YBF: Yönetim Bilimleri Fakültesi MH: Mütevelli Heyeti SGM: Sabancı Üniversitesi Gösteri Merkezi Kurallar 1. Genel: 1.1 Mezuniyet Töreni ve öncesindeki çeşitli organizasyonlar için yürütülecek işlerin koordinasyonu IPAR birimi sorumluluğunda MGK tarafından yapılır. 1.2 Sabancı Üniversitesi Lisans ve Lisansüstü Mezuniyet Töreni (Profesyonel yüksek lisans programları hariç), her yıl Sabancı Üniversitesi Akademik Takviminde belirtilen tarihte (Haziran ve Temmuz aylarından birinde) düzenlenir. 1.3 Profesyonel yüksek lisans programları Mezuniyet Töreni Ekim ayında gerçekleşir. 1.4 Mezun adaylarının ve öğretim üyelerinin törene cübbe ile katılmaları zorunludur. Mezunlar kep ve cübbe, öğretim üyeleri ise sadece cübbeyle törene katılırlar. 1.5 Törene Sabancı Üniversitesi mezun adayları ile Sabancı Üniversitesi Öğretim üye ve görevlileri katılırlar. Törene katılacak olan mezun adayları ve öğretim üyeleri törende Sabancı Üniversitesi cübbesinden ve kepinden başka öğretim üye ve görevlileri ise Sabancı Üniversitesi cübbesinden başka bir kıyafet giyemezler. Sürekl kadrodaki öğretim üye ve görevlileri İK'dan üzerlerine zimmetlenmek üzere cübbe alırlar ve çalıştıkları sürece cübbe kendilerinde kalabilir. Geçici kadrodaki öğretim üye ve görevlileri törenlerden önce İK'dan cübbeyi bizzat kendileri teslim alır ve tören sonrası iade ederler. 1.6 Tören esnasında mezun adayları ve öğretim üyeleri yanlarında çanta ve cep telefonu bulunduramazlar. 1.7 Mezuniyet Töreni’ne katılmaya hak kazanan mezun adaylarının törende yer alabilmeleri için törenden bir gün önce yapılan Tören Provası’na katılmaları zorunludur. 1.8 Tören “Master of Ceremony”si ÖK Direktörü’dür. Törene cübbe ile katılır. 1.9 Törenin Sanat Yönetmeni SGM Sanat Danışmanı’dır. 1.10 Tören başlamadan önce mezun adaylarının ve öğretim üyelerinin amfi tiyatro içerisindeki davetliler arasından cübbeleriyle geçmeleri istenmeyen bir durumdur. Mezun adayları ve öğretim üyelerinin amfi tiyatro arkasındaki yoldan geçmeleri beklenmektedir. 1.11 Diplomalar bir MH üyesi ya da Rektör tarafından takdim edilir. MH Üyesine ve Rektör'e ilgili fakülte dekanları eşlik eder. 1.12 Diploma takdimi yapacak Mütevelli Heyeti üyelerinin onayı, törenden en az 2 gün önce IPAR Direktörü tarafından alınır. 1.13 Mezuniyet Töreni’nin değişmez kuralları vardır. Bununla beraber, bazı etkinlikler o yılın Mezuniyet Sınıfı'nın isteğine göre değiştirilebilir. (Ör: Tören müziği gibi.) Bu nedenle, her yıl mezuniyet aşamasına gelmiş öğrenciler arasından bir komite (MSK) oluşturulur. 1.14 Mezuniyet Töreni'nin kuralları, MSK'nın öncülüğünde hazırlanan Mezuniyet Gazetesinin mail yoluyla gönderilmesi aracılığı ile tüm öğrencilere duyurulur. 2. Mezuniyet Günleri Ön Çalışmaları: 2.1 MGK Seçimi 2.1.1 IPAR Direktörünün daveti ve Rektörün onayı ile bir yıl görev yapmak üzere, aşağıda belirlenen üyelerden oluşur. Başkanı IPAR Direktörüdür. Görevini tamamlayan üyeler yeniden seçilebilir. IPAR Biriminden 1 temsilci ÖK Biriminden 1 temsilci PKİ Biriminden 1 temsilci Yönetim Bilimleri Fakültesinden 1 öğretim üyesi Sanal ve Sosyal Bilimler Fakültesinden 1 öğretim üyesi Mühendislik ve Doğa Bilimleri Fakültesinden 1 öğretim üyesi SGM Sanat Danışmanı 2.1.2 MGK IPAR Biriminin koordinasyonunda Mezuniyet Etkinliklerine bir ay kalana kadar ayda bir, Mezuniyet Etkinliklerinden önceki bir ay içinde de haftada bir sıklıkta toplanır. Toplantıya, gerektiğinde üyelere ek olarak ilgili birimlerden, SÜMED'ten ve MSK üyelerinden temsilciler katılabilir. 2.2 MGK Sorumlulukları: 2.2.1 Her yıl düzenlenen Mezuniyet Günleri için gerekli çalışmaları organize etmek. 2.2.2 Üyelerinden veya Mezuniyet Sınıfından gelen önerileri değerlendirmek, karara bağlamak veya Rektör’ün onayına sunmak. 2.2.3 Mezuniyet Töreninin, belirlenen tarihte ve belirlenen programa göre gerçekleştirilmesini sağlamak. 2.3 MSK Seçimi: 2.3.1 Mezuniyet Sınıfı Temsilcilerinin, mezuniyetten sonraki dönemde ilgili sınıfın kendi içinde ve üniversite ile iletişimini sürdürmek amacıyla SÜMED ile iş birliği yapmaları beklenmektedir. Bu nedenle komitenin seçim ve işleyişini SÜMED koordine eder. 2.3.2 Her yıl güz dönemi başlarında tüm mezun adayları, MSK ve Mezuniyet Günleri hakkında bilgilendirilmek üzere MGK Üyesi Öğretim Üyeleri tarafından, SÜMED koordinasyonunda toplantıya çağırılır. 2.3.3 Mezuniyet Sınıfı Konuşmacısı seçimi ile ilgili duyuruların yapılmasından SÜMED ve elektronik oylama uygulamalarının hazırlanmasından SÜ Mezunlar Ofisi sorumludur. 2.3.4 Mezun adayları, neden MSK’ya aday olmak istediklerini belirten maksimum 300 kelimelik başvuru yazılarını fotoğraflarıyla birlikte SÜMED’e iletir. 2.3.5 Mezun adaylarının katılımıyla yapılan elektronik oylama sonucunda, her fakülteden 2 mezun adayı olacak şekilde maksimum 6 öğrenci (lisans ya da lisans üstü) MSK üyesi olarak seçilir. 2.3.6 Oylama öncesinde bir fakülteden 2 ya da daha az adaylık başvurusu olur ise o fakülte adayları için oylama yapılmaz, ilgili adaylar Mezuniyet Günleri Komitesi (MGK) tarafından direkt olarak MSK üyesi olarak atanır. 2.3.7 Mezuniyet Sınıfı Komitesine (MSK) aday almak için belirlenen son başvuru tarihine kadar fakülte(ler)den hiç mezun adayı başvurmazsa, adaylık başvuru süreci 1 hafta daha uzatılır. Uzatma sonrası yine de her fakülteyi temsilen en az 1 mezun adayı olmazsa, diğer fakültelerden başvuran mezun adayları MGK tarafından MSK üyesi olarak atanarak, üye sayısı maksimum MSK üye sayısı olan 6’ya tamamlanır. 2.3.8 MSK, MGK’nın doğal üyesidir. 2.4 MSK Sorumlulukları: 2.4.1 Mezuniyet Günleri organizasyonu için, MGK koordinasyonunda aktif rol almak, 2.4.2 Mezuniyet Gazetesinin biri elektronik, diğeri basılı olmak üzere en az iki sayı olarak hazırlanmasını ve o yılın mezun adayları ile paylaşılmasını sağlamak, 2.4.3 Mezuniyet Töreni’nde Lisans ve lisansüstü mezun adayları adına Mezuniyet Sınıfını temsilen konuşma yapacak 2 öğrencinin seçimini sağlamak, 2.4.4 Mezuniyet Balosu’nu organize etmek, 2.4.5 Yıllık hazırlığını ve basım sürecini yürütmek, 2.4.6 Yıl içinde mezun adayları arasında, Burs Fonu ya da kendi diledikleri bir amaç için bir bağış kampanyası gerçekleştirerek, 2.4.7 Mezuniyet sonrasında, o yılın mezunlarıyla Üniversitenin iletişiminin sürdürülebilmesini sağlamak, 2.4.8 Kendi sınıfı için beş yılda bir düzenlenen Mezuniyet Yıldönümlerinin (Reunion) organizasyonuna liderlik etmek ve temsil ettikleri yılın mezunlarının geniş katılımını teşvik etmek, 2.4.9 Üniversite ve SÜMED bünyesinde gerçekleşecek etkinliklerden temsil ettikleri yılın mezunlarını haberdar etmek ve katılımlarını sağlamak, 2.5 Kapanış Konferansı Konuşmacısı ve Mezuniyet Sınıfı Konuşmacılarının Seçimi: Kapanış Konferansı Konuşmacısı: 2.5.1 Kapanış Konferansı Konuşması; mezun adayı öğrenciler tarafından seçilen, konusunda uzman bir kişinin; gündemdeki bir konuya ilişkin kendi birikim ve/veya düşüncelerini mezun adayı öğrencilerle Mezuniyet Töreninden 1 gün önce paylaştığı bir konferanstır. 2.5.2 Kapanış Konferansı Konuşmacısı Adayları, her yıl Rektör tarafından 1 yıllığına görevlendirilen \"Kapanış Konferansı Aday Belirleme Komitesi\" tarafından belirlenir. 2.5.3 Kapanış Konferansı Konuşmacısı Adayları, mezun adaylarının elektronik oylamasına açılır. Oylama sonucunda, liste en çok oy alan adaydan en az oy alana doğru sıralanır. 2.5.4 Davet mektupları Kapanış Konferansı Konuşmacı adaylarına Rektör tarafından listenin 1. sırasından başlayarak gönderilir. Mezuniyet Sınıfı Konuşmacıları: 2.5.5 Törende, Mezuniyet Sınıfını temsilen konuşma yapacak öğrenci seçiminden MSK, seçim sürecinin koordinasyonundan IPAR sorumludur. 2.5.6 Mezuniyet Sınıfı Konuşmacısı seçimi ile ilgili duyurular MSK tarafından yapılır. 2.5.7 Öngördükleri konuşma konularını içeren 300 kelimelik bir metin ile başvuran adaylar, IPAR tarafından Mezun Web sitesinde yayınlanır ve Mezuniyet Sınıfının elektronik oylaması ile seçilir. 2.5.8 Yeterli başvuru olmaz ise Mezuniyet Sınıfı Konuşmacıları, MGK tarafından atanabilir. 2.6 Mezuniyet Töreni Hazırlıkları 2.6.1 ÖK, yapılan mezuniyet başvurularından sonra elde edilen mezun aday listelerini ilgili birimlere gönderir. 2.6.2 Mezun adaylarına, cübbelerin, keplerin ve davetiyelerin dağıtımı ve tören sonrası toplanması IPAR sorumluluğundadır. 2.6.3 İK, mezuniyet töreninden 10 gün önce, öğretim üyelerine cübbelerini İK ofisinden alabileceklerini duyurur. Öğretim üyelerinin cüppeleri kendilerine İK tarafından işe başladıkları ilk Tören öncesinde teslim edilir ve işten ayrılana kadar kendilerinde kalır. 2.6.4 Mezuniyet Gazetesi (basılı), Mezuniyet Töreni Program Kitapçığı ve Davetiyelerinin basım ve dağıtılmasından PKİ sorumludur. 2.6.5 Güvenlik, temizlik, ikram, ulaşım, teknik, ses ve görüntü sistemleri, sahne ve podyum düzeninin uygulaması ve Mezuniyet Töreni’nde diplomasını alacak yabancı uyruklu öğrencilerin ülkelerine ait bayrakların temin edilip, ilgili bayrak direklerine çektirilmesi PKİ tarafından koordine edilir. 3. Mezuniyet Günleri Programı 3.1 Genel Mezuniyet Günleri Programı, \"Tören Provası\", \"Kapanış Konferansı\", \"Mezuniyet Töreni\" olmak üzere üç unsurdan oluşur ve detayları her yıl MGK tarafından belirlenir. Program IPAR ve MSK tarafından duyurulur. Programın ana hatları aşağıdaki gibidir; Tören’den bir gün önce: 09:15-10:30 Kayıt listelerinin imzalanması ve yürüyüş planının dağıtılması / Amfitiyatro 10:30-11:45 Tören Provası / Amfitiyatro 11:45 Mezuniyet Sınıfı Toplu Fotoğraf Çekimi / Amfitiyatro 12:00 Mezunlar ile Öğle Yemeği / SGM 13:00-14:00 Kapanış Konferansı / SGM 14:00-14:15 Mezuniyet Tuğlasının yerleştirilmesi / SGM 14:15-15:15 İkram Mezuniyet Töreni günü: 18:00-19:00 Akademik Yürüyüş için Amfi tiyatro arkasında Toplanma / Amfitiyatro 19:00-21:30 Diploma Töreni / Amfitiyatro 21:30-21:45 Mezunlar rıhtımına yürüyüş 21:45 İkram / SGM 3.2 Mezuniyet Töreni Provası: 3.2.1 Prova, Törenin yapılacağı yer olan amfitiyatroda ve tören gününden 1 gün önce sabah saatlerinde gerçekleştirilir. 3.2.2 Prova öncesi sahne düzeninin, podyum ve sandalyelerin önceden (IPAR’ın belirlediği düzene göre) belirlenen düzene göre hazır edilmesi PKİ sorumluluğundadır. 3.2.3 Prova öncesinde mezunların ve öğretim üyelerinin belirlenen düzene göre sıraya dizilmesi IPAR’ın sorumluluğundadır. 3.2.4 Tören Provası 3 bölümden oluşmaktadır. a) Tören Katılım Kayıtlarının alınması (ÖK sorumluluğundadır) b) Tören Provası (SGM Sanat Danışmanı sorumluluğundadır) c) Toplu Fotoğraf Çekimi (PKİ sorumluluğundadır) 3.2.5 Provaya öğretim üyeleri ve mezun adaylarının cübbeli katılmaları gerekmektedir. 3.2.6 Provaya katılmayıp kaydını yaptırmayan öğrenciler, mezuniyet törenine katılma haklarını kaybederler. 3.3 Kapanış Konferansı 3.3.1 SGM'de gerçekleşen Kapanış Konferansına mezunlar ve öğretim üyelerinin cübbeleri ile katılmaları zorunludur. 3.3.2 Konferans bitiminde, Kapanış Konferansı Konuşmacısı ve MSK üyeleri önderliğinde o yılın Mezuniyet Tuğlası Mezunlar Rıhtımındaki \"Mezunlar Duvarına\" yerleştirilir. 3.4 Mezuniyet Töreni 3.4.1 Mezuniyet Töreni; her yıl Akademik Takvimde yer alan tarihte gerçekleşir. 3.4.2 Mezuniyet Töreni öncesindemezunlar ve öğretim üyeleri, Akademik Yürüyüş için Amfi Tiyatro arka kapısında toplanır ve IPAR'ın hazırladığı yürüme planına göre sıraya girer. 3.4.3 Tören günü diplomaların dağıtımı, IPAR tarafından hazırlanan ve Rektör tarafından onaylanan planda belirtildiği şekilde gerçekleştirilir. 3.4.4 Tören, MSK’nın önerisiyle MGK tarafından belirlenen müzik grubu ve SGM Sanat Danışmanının idaresinde önceden planlanan akışa göre yönetilir. 3.4.5 Tören akış programı ile ödül ve diploma alacak mezunların takdimini ‘Master of Ceremony’ yapar. Tören sırasında ve sonrasında mezunlara diplomalarının teslim edilmesi Mezuniyet Denetimi ve Diploma Düzenleme Yönergesinde (ISR-C240-01) belirtildiği şekilde ÖK tarafından yapılır. 3.4.6 Üniversite tarafından her mezuna, provada çekilen \"Toplu Fotoğraf\" ile Tören esnasında \"diplomasını alırken çekilen fotoğrafı\" hediye edilmekte olduğundan, tören sırasında ailelerin sahneye gelerek fotoğraf çekmeleri istenmeyen bir durumdur. 3.4.7 Törenin sonunda keplerin havaya atılmasını takiben Mezunlar Rıhtımına ve ikram alanına doğru yürünür. İlgili Prosedürler Mezuniyet Günleri Prosedürü (PIPAR-C720-0101) İlgili Formlar Mezuniyet Töreni Oturma ve Yürüyüş Planı (FIPAR-C72001-02) İlgili Form Linkleri Cübbe ve Kep Alım Formu (FIPAR-C72001-03)"
}