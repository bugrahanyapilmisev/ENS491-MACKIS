{
  "source_path": "surecharitasi/tr/yonerge/ihr-s420-03.html",
  "title": "Erdal İnönü Kürsüsü (IHR-S420-03) | Yönerge",
  "lang": "tr",
  "html_lang": "",
  "text": "Yönerge No IHR-S420-03V02 Yürürlük Tarihi 21-01-2008 Güncelleme Tarihi 29-07-2024 İlgili Birim / Sahibi HR / İnsan Kaynakları Direktörlüğü Onaylayan BT / Board of Trustees Amaç Erdal İnönü Kürsüsü’ne dair tanım ve koşulları tarif etmek. Kapsam Bu yönerge, Erdal İnönü Kürsüsü’nün belirleyici özelliklerini, işe alma ve işe atanma kurallarını kapsamaktadır. Erdal İnönü Kürsüsü pozisyonu, halihazırda Sabancı Üniversitesi’nde görev yapmakta olan akademik personel de dahil olmak üzere tüm adaylara açıktır. İlke Sabancı Üniversitesi, teorik ve uygulamalı araştırmaları destekler ve öncü araştırma alanlarının oluşturulmasına destek olur. Dayanak Tanımlar / Kısaltmalar İAK : İşe Alma Komitesi Dekan: Mühendislik ve Doğa Bilimleri Fakültesi Dekanı ve Sanat ve Sosyal Bilimler Fakültesi Dekanı Kurallar 1. ERDAL İNÖNÜ KÜRSÜSÜ’NÜN BELİRLEYİCİ ÖZELLİKLERİ 1.1 Erdal İnönü Kürsüsü’nin amacı, Doğa Bilimleri, Matematik veya Bilim Tarihi alanlarındaki araştırmaları desteklemektir. 1.2 Erdal İnönü Kürsüsü’ne yapılan atamalar yenilenebilir nitelikte değildir ve atama süresi dört yıldır. Erdal İnönü Kürsüsü’ne atanan öğretim üyesi, görev süresinin sonunda öğretim üyeliği görevine devam eder. 1.3 Erdal İnönü Kürsüsü pozisyonu Doğa Bilimleri, Matematik veya Bilim Tarihi alanlarında büyük umut vaat eden, kariyerinin başındaki veya ortasındaki bir araştırmacıya verilir. Adayda öncü araştırma yapabilme yeteneğinin yanı sıra ilgili araştırma grubu veya farklı alanlardan akademisyenlerle işbirliği yapabilme potansiyeli aranır 1.4 Erdal İnönü Kürsüsü pozisyonuna atanan kişi normal öğretim yükünün 2/3’ünü taşır. 1.5 Erdal İnönü Kürsüsü’ne atanan öğretim üyesine bir doktora sonrası araştırmacı ve bir doktora öğrencisi için kaynak sağlanır. Ayrıca görev süresi boyunca normalin iki katı Kişisel Araştırma Fonu desteği verilir. Bir doktora sonrası araştırmacı için tahsis edilen kaynak bir doktora öğrencisi için kullanılabilir. 1.6 Erdal İnönü Kürsüsü’ne atanan kişi, araştırma alanına göre Sanat ve Sosyal Bilimler Fakültesi’ne veya Mühendislik ve Doğa Bilimleri Fakültesi’ne öğretim üyesi olarak atanacaktır. 1.7 Kürsü pozisyonu, akademik periyodik değerlendirme sistemi de dahil olmak üzere tüm öğretim üyelerine uygulanan Sabancı Üniversitesi genel yönerge ve prosedürlerine tabidir 2. ARAŞTIRMA ALANI VE İŞE ALMA KOMİTESİ 2.1 Erdal İnönü Kürsüsü işe alma süreci, bu amaçla oluşturulmuş bir geçici İşe Alma Komitesi (İAK) tarafından yürütülür. Bu komite, Rektör tarafından atanan en az üç öğretim üyesinden oluşur. Komitenin üyeleri Sabancı Üniversitesi’nden veya dışarıdan seçilebilir. 2.2 İAK, Dekan’la yakın bir şekilde çalışır; ilgili araştırma grubunun güçlü yönlerini göz önünde bulundurarak araştırma alanına karar verir; gerekli çalışmayı yaparak Erdal İnönü Kürsüsü adaylarını belirler. 2.3 Adayların belirlenmesinde İAK, somut verilere dayalı olarak öncü araştırma yapma yeteneği, ilgili araştırma grubu ve diğer alanlarla ortak çalışma yapma potansiyeli ve güçlü akademik geçmiş kriterlerini göz önünde bulundurur. Adaylar için en az üç hakem raporu istenir. 2.4 İAK adayın dosyasını ve hakem raporlarını inceler, gerekli görüyorsa mülakat yapar ve önerisini Dekan’a iletir. 3. İŞE ATANMA 3.1 Dekan, önerilen adayı inceler ve bir karar verir. Bu karar onay için Üniversite Yönetim Kurulu’na iletilir. Karar Mütevelli Heyeti’nin onayı üzerine nihai hale gelir. 4. ERDAL İNÖNÜ ZİYARETÇİ PROGRAMI 4.1 Erdal İnönü Ziyaretçi Programı kısa ve orta süreli ziyaretçiler yoluyla, Sabancı Üniversitesi Doğa Bilimleri, Matematik veya Bilim Tarihi Grubunun araştırma potansiyelinin artmasını ve diğer alanlarla ortak çalışmaların gelişmesini hedefler. 4.2 Dekan tarafından atanan Erdal İnönü Ziyaretçi Programı Komitesi, programın kurulmasında, geliştirilmesinde ve sürdürülmesinde aktif bir rol oynar. Erdal İnönü Kürsüsü’ne atanan öğretim üyesi, aynı zamanda Erdal İnönü Ziyaretçi Programı Komitesi’nin de başkanıdır. Bu komite, Doğa Bilimleri, Matematik veya Bilim Tarihi Programlarından Dekan tarafından atanan başka iki öğretim üyesinden oluşur. Erdal İnönü Kürsüsünün boş olması durumunda, Erdal İnönü Ziyaretçi Programı Komitesi başkanı da Dekan tarafından atanır. 4.3 Ziyaretçilerin Erdal İnönü Kürsüsü’ne atanan öğretim üyesi ve/veya Doğa Bilimleri, Matematik veya Bilim Tarihi Programlarının diğer öğretim üyeleriyle birlikte çalışmaları, herkese açık bir Erdal İnönü Kolokyumu düzenlemeleri ve lisansüstü öğrenciler için kısa dersler/seminerler gerçekleştirmeleri beklenir. 4.4 Ziyaretçiler ve ziyaretçi programı kapsamındaki tüm bilimsel faaliyetlere yönelik plan, Erdal İnönü Ziyaretçi Programı Komitesi tarafından önerilir ve bir sonraki akademik yıl için gerekli bütçenin düzenlenmesi amacıyla Dekan’ın onayına sunulur. Erdal İnönü Kürsüsü’ne atanan öğretim üyesinin alanına göre ilgili Fakülte, her yıl Erdal İnönü Ziyaretçi Programı kapsamında düzenlenen tüm faaliyetlere yönelik kaynakları ayırır. İlgili Prosedürler İlgili Formlar İlgili Form Linkleri"
}