{
  "source_path": "surecharitasi/tr/yonerge/tosun-terzioglu-kursusu-yonergesi-ihrs420-06.html",
  "title": "Tosun Terzioğlu Kürsüsü Yönergesi (IHRS420-06) | Yönerge",
  "lang": "tr",
  "html_lang": "",
  "text": "Yönerge No IHRS420-06V04 Yürürlük Tarihi 20-12-2017 Güncelleme Tarihi 28-06-2024 İlgili Birim / Sahibi HR / İnsan Kaynakları Direktörlüğü Onaylayan MH / Mütevelli Heyeti Amaç Tosun Terzioğlu Kürsüsü’ne dair tanım ve koşulları tarif etmek. Kapsam Bu yönerge, Tosun Terzioğlu Kürsüsü’nün belirleyici özelliklerini, işe alma ve işe atanma kurallarını kapsamaktadır. Tosun Terzioğlu Kürsüsü pozisyonu, halihazırda Sabancı Üniversitesi’nde görev yapmakta olan akademik personel de dahil olmak üzere tüm adaylara açıktır. İlke Sabancı Üniversitesi, teorik ve uygulamalı araştırmaları destekler. Dayanak Tanımlar / Kısaltmalar İAK = İşe Alma Komitesi Dekan = Mühendislik ve Doğa Bilimleri Fakültesi Dekanı Kurallar 1. TOSUN TERZİOĞLU KÜRSÜSÜ’NÜN BELİRLEYİCİ ÖZELLİKLERİ 1.1 Tosun Terzioğlu Kürsüsü’nün amacı Matematik alanında araştırmayı desteklemek ve geliştirmektir. 1.2 Kürsü pozisyonu, akademik performans değerlendirme sistemi de dahil olmak üzere, Sabancı Üniversitesi’nin diğer öğretim üyelerine uygulanan genel prosedürlere tabidir. 1.3 Kürsü, araştırma alanında güçlü etki yaratmış, kıdemli bir bilim insanına veya kendi alanında güçlü etki yaratma konusunda yüksek bir potansiyele sahip, kariyerinin ortalarında bulunan bir bilim insanına verilir. Adayda öncü araştırma yapabilme yeteneğinin yanı sıra Matematik grubu veya farklı alanlardan akademisyenlerle işbirliği yapabilme potansiyeli aranır. 1.4 Tosun Terzioğlu Kürsüsü’ne yapılan atamalar yenilenebilir nitelikte değildir ve görev süresi dört yıldır. Tosun Terzioğlu Kürsüsü’ne atanan öğretim üyesi, görev süresinin sonunda öğretim üyeliği görevine devam eder. 1.5 Kürsüye atanan öğretim üyesine bir doktora sonrası araştırmacı ve bir doktora öğrencisi için kaynak sağlanır. Ayrıca görev süresi boyunca normal hak edilenin iki katı Kişisel Araştırma Fonu desteği verilir. Bir doktora sonrası araştırmacı için tahsis edilen kaynak bir doktora öğrencisi için kullanılabilir. 1.6 Tosun Terzioğlu Kürsüsü’ne atanan öğretim üyesi, normal öğretim yükünün 2/3’ünü taşır. 2. ARAŞTIRMA ALANI VE İŞE ALMA KOMİTESİ 2.1 Tosun Terzioğlu Kürsüsü işe alma süreci, bu amaçla oluşturulmuş bir geçici İşe Alma Komitesi (İAK) tarafından yürütülür. Bu komite, Rektör tarafından atanan üç veya dört öğretim üyesinden oluşur. Komitenin üyeleri Sabancı Üniversitesi’nden veya dışarıdan seçilebilir. 2.2 İAK, Dekan’la yakın bir şekilde çalışır; Matematik Grubunun güçlü yönlerini göz önünde bulundurarak araştırma alanına karar verir; gerekli çalışmayı yaparak Tosun Terzioğlu Kürsüsü adaylarını belirler. 2.3 Adayların belirlenmesinde İAK, somut verilere dayalı olarak öncü araştırma yapma yeteneği, matematik grubu ve diğer alanlarla ortak çalışma yapma potansiyeli ve güçlü akademik geçmiş kriterlerini göz önünde bulundurur. Adaylar için en az üç hakem raporu istenir. 2.4 İAK adayın dosyasını ve hakem raporlarını inceler, gerekli görüyorsa mülakat yapar ve önerisini Dekan’a iletir. 3. İŞE ATANMA 3.1 Dekan, önerilen adayı inceler ve bir karar verir. Bu karar onay için Üniversite Yönetim Kurulu’na iletilir. Karar Mütevelli Heyeti’nin onayı üzerine nihai hale gelir. 4. TOSUN TERZİOĞLU ZİYARETÇİ PROGRAMI 4.1 Tosun Terzioğlu Ziyaretçi Programı kısa ve orta süreli ziyaretçiler yoluyla, Sabancı Üniversitesi Matematik Grubunun araştırma potansiyelinin artmasını ve diğer alanlarla ortak çalışmaların gelişmesini hedefler. 4.2 Dekan tarafından atanan Tosun Terzioğlu Ziyaretçi Programı Komitesi, programın kurulmasında, geliştirilmesinde ve sürdürülmesinde aktif bir rol oynar. Tosun Terzioğlu Kürsüsü’ne atanan öğretim üyesi, aynı zamanda Tosun Terzioğlu Ziyaretçi Programı Komitesi’nin de başkanıdır. Bu komite, Matematik Programından Dekan tarafından atanan başka iki öğretim üyesinden oluşur. Tosun Terzioğlu Kürsüsünün boş olması durumunda, Tosun Terzioğlu Ziyaretçi Programı Komitesi başkanı da Dekan tarafından atanır. 4.3 Ziyaretçilerin Tosun Terzioğlu Kürsüsü’ne atanan öğretim üyesi ve/veya Matematik Programı’nın diğer öğretim üyeleriyle birlikte çalışmaları, herkese açık bir Tosun Terzioğlu Kolokyumu düzenlemeleri ve lisansüstü öğrenciler için kısa dersler/seminerler gerçekleştirmeleri beklenir. 4.4 Ziyaretçiler ve ziyaretçi programı kapsamındaki tüm bilimsel faaliyetlere yönelik plan, Tosun Terzioğlu Ziyaretçi Programı Komitesi tarafından önerilir ve bir sonraki akademik yıl için gerekli bütçenin düzenlenmesi amacıyla vakitlice Dekan’ın onayına sunulur. Mühendislik ve Doğa Bilimleri Fakültesi, her yıl Tosun Terzioğlu Ziyaretçi Programı kapsamında düzenlenen tüm faaliyetlere yönelik kaynakları ayırır. İlgili Prosedürler İlgili Formlar İlgili Form Linkleri"
}