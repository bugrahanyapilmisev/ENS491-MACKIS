{
  "source_path": "surecharitasi/tr/yonerge/sosyal-medya-yonetim-yonergesi-imic-s530-02.html",
  "title": "Sosyal Medya Yönetim Yönergesi (IMIC-S530-02) | Yönerge",
  "lang": "tr",
  "html_lang": "",
  "text": "Yönerge No IMIC-S530-02 Yürürlük Tarihi 24-06-2024 Güncelleme Tarihi 24-06-2024 İlgili Birim / Sahibi MIC / Pazarlama ve Kurumsal İletişim Direktörlüğü Onaylayan MH / Mütevelli Heyeti Amaç Bu yönerge Sabancı Üniversitesi'nin ve bağlı tüm organlarının sosyal medyada yer alabilecek faaliyetlerini üniversitenin kurumsal sosyal medya hesaplarında duyurulmasına ilişkin kuralları, koşulları ve uygulama adımlarını belirlemek amacıyla düzenlenmiştir. Kapsam Sabancı Üniversitesi'nin fakülteleri, merkez ve forumları, akademik ve idari tüm birimleri ile mezun ve öğrenci organizasyonlarının ürettiği çalışmalar, konferans, seminer, panel, yarışma, ödül töreni, raporlar, işbirlikleri, sanatsal faaliyetler gibi konu başlıklarının, yıllık stratejik iletişim planı ile belirlenmiş yayın planı doğrultusunda ve uygun bir görsel tasarım ve içerik ile birlikte, ilgili sosyal medya kanallarında yer almasını sağlayacak faaliyetleri kapsar. İlke Üniversitesi'nin ürettiği ve sosyal medyada yer alabilecek nitelikteki tüm çalışmaların ilgili mecralarda yer alması ve etkileşim alması hedeflenir. Dayanak Tanımlar / Kısaltmalar PKİ: Pazarlama ve Kurumsal İletişim Birimi Sosyal Medya: Sabancı Üniversitesi Kurumsal Hesaplar Kurallar Kurallar 1. Sabancı Üniversitesi’nin kurumsal sosyal medya çalışmaları Pazarlama ve Kurumsal İletişim Birimi tarafından yürütülür. Yıllık olarak hazırlanan ve aylık olarak güncellenen sosyal medya stratejisine uygun kalınarak üniversitenin kurumsal hesaplarından ilgili paylaşımlar planlanır. Üniversitenin tüm kurumsal hesapları dışındaki sayfalar için ise talep edilmesi durumunda görsel ve metinler PKİ tarafından hazırlanır. (Kurumsal hesaplardaki sahifeler PKİ sorumluluğundadır). 2. Sabancı Üniversitesi sosyal medya çalışmaları, PKİ ve çalışmayı talep eden birimlerin işbirliğiyle ve birimlerle yapılan toplantıların sonucunda yıllık iş takvimleri çerçevesinde planlanır. 3. Yıllık planda yer almayan, anlık gelişmeler ve ihtiyaçlar sonucu ortaya çıkacak önceden planlanmamış çalışmalar için, çalışmayla ilgili ön bilginin PKİ Talep Formu ve e-posta yoluyla istenilen çalışma tarihinden minimum 2 hafta önce (İş kapsamına göre süreçler karşılıklı görüşme sonucunda değişiklik gösterebilir) PKİ’ye iletilmesi gerekmektedir. Çalışma için gereken sosyal medya planını, PKİ sosyal medya planı içinde yeni bir düzenleme yaparak ve revize ederek kesinleştirir. 4. İletişim çalışmalarında kullanılacak tüm görsel ve tanıtım malzemelerinin Sabancı Üniversitesi Sosyal Medya Kullanım Rehberinde belirtilmiş kurallara uygun olması gerekmektedir. 5. İletişim çalışmalarının içerik, görsel ve tasarım konularındaki kurum kimliğine uygunluğunun kontrol sorumluluğu, söz konusu çalışmaların her aşamasında PKİ İletişim Birimine aittir. İlgili birim ise içerik ile ilgili bütün hususların doğruluğunu ve uygunluğunu kontrol etmekle yükümlüdür. Çalışmalar ilgili birimin onayı ve PKİ’nin son kontrolünden sonra işleme konulur. İlgili Prosedürler İlgili Formlar İlgili Form Linkleri"
}