{
  "source_path": "surecharitasi/tr/yonerge/sabanci-universitesi-kucukkoy-yaratici-teknolojiler-atolyesi-yonergesi-iipar-s940-01.html",
  "title": "Sabancı Üniversitesi Ayvalık Yaratıcı Teknolojiler Atölyesi  Yönergesi (IIPAR-S940-01) | Yönerge",
  "lang": "tr",
  "html_lang": "",
  "text": "Yönerge No IIPAR-S940-01V01 Yürürlük Tarihi 22-02-2022 Güncelleme Tarihi 22-02-2022 İlgili Birim / Sahibi IPAR / Kurumsal İşbirlikleri ve Mezunlarla İlişkiler Onaylayan MH / Mütevelli Heyeti Amaç Sabancı Üniversitesi Küçükköy Yaratıcı Teknolojiler Atölyesi’ne ilişkin esasları düzenlemektir. Kapsam Bu yönerge Sabancı Üniversitesi Küçükköy Yaratıcı Teknolojiler Atölyesi yönetim faaliyetlerini kapsar. İlke Balıkesir İli Ayvalık İlçesi’nde bulunan ilkokul, ortaokul ve lise öğrencilerinin ve kadınların Küçükköy Yaratıcı Teknolojiler Atölyesi’nde düzenlenen online ve yüzyüze eğitimlere katılması hedeflenmektedir. Tüm akademik ve idari birimlerin Atölye programlarına gerekli desteği sağlaması ve özeni göstermesi esastır. Dayanak Tanımlar / Kısaltmalar SÜ: Sabancı Üniversitesi GS: Genel Sekreterlik RY-E: Rektör Yardımcısı (Eğitim) KİMİD: Kurumsal İşbirlikleri ve Mezunlarla İlişkiler Direktörlüğü ATÖLYE: Ayvalık Yaratıcı Teknolojiler Atölyesi İK: İnsan Kaynakları Direktörlüğü PKİ: Pazarlama ve Kurumsal İletişim Direktörlüğü DO: Diller Okulu TGD: Temel Geliştirme Direktörlüğü SSBF: Sanat ve Sosyal Bilimler Fakültesi MDBF: Mühendislik ve Doğa Bilimleri Fakültesi YBF: Yönetim Bilimleri Fakültesi SUNUM: Sabancı Üniversitesi Nanoteknoloji Araştırma ve Uygulama Merkezi Kurallar AYVALIK YARATICI TEKNOLOJİLER ATÖLYESİ Genel Bilgi 1.1.1 Balıkesir ili Ayvalık ilçesinde bulunan ilkokul, ortaokul ve lise öğrencilerine ve kadınlara yönelik yüzyüze ve online eğitimler düzenleyen Sabancı Üniversitesi Küçükköy Yaratıcı Teknolojiler Atölyesi, katılımcıların bilim, teknoloji, sanat ve benzeri alanlarda verilen eğitimlerden faydalanmalarını amaçlar. 1.1.2 Eğitimler, yıllık olarak, kurulacak olan, Sabancı Üniversitesi Ayvalık Yaratıcı Teknolojiler Atölyesi Komitesi ve KİMİD Direktörlüğü tarafından planlanır. 1.1.3 Düzenlenecek eğitimler, gerektiğinde Milli Eğitim Müdürlüğü ve Ayvalık Kaymakamlığı işbirliği ile de düzenlenir. 1.1.4 Eğitimler, öncelikle işbirliği protokolü yapılan okullara düzenlenir. İşbirliği dışındaki okullara verilecek eğitimlerin okul ve öğrenci seçimleri, Ayvalık İlçe Milli Eğitim Müdürlüğü tarafından belirlenir. Belirlenen isim listeleri Sabancı Üniversitesi’ne iletilir. 1.1.5 Öğrenci listeleri Küçükköy Yaratıcı Teknolojiler Atölyesi Başvuru Raporuna işlenerek kayıt altında tutulur. 1.1.6 Öğrencilerin ATÖLYE’deki eğitimlere katılması için aileden alınacak bilgi formu, muvafakatname ve KVKK onam formu Ayvalık İlçe Milli Eğitim Müdürlüğü tarafından ve KİMİD tarafından temin edilir. 1.1.7 Eğitimler online veya fiziksel olarak ATÖLYE’de gerçekleşmektedir. 1.1.8 Eğitim sonunda öğrencilere sertifika verilir. 1.1.9 Eğitimlerin sürdürebilir olması için, gerekli sponsorluk çalışmaları yapılır. 1.1.10 Eğitimler için poster, broşür vs. hazırlanır. 1.1.11 Eğitimlerin yerel ve ulusal basında duyurulması için gerekli bülten hazırlığı için PKİ’ye iletilir. 1.1.12 Eğitim sırasına çekilen fotoğraf ve videolar sosyal medya hesaplarında duyurulur. 2.1 Ders Programı ve Süresi 2.1.1 ATÖLYE eğitimleri, komite tarafından hazırlanır. Hazırlanan program KİMİD Direkörü tarafından GS’e ve RY-E’ye sunulur. 2.1.2 ATÖLYE’de ders verecek eğitmen ücreti İK Direktörlüğü, KİMİD Direktörlüğü, RY-E ve Fakülte Dekanlarıyla görüşülerek belirlenir. GS’e sunulur, GS tarafından onaylandıktan sonra eğitmen ücreti ilgili Öğretim Üyelerine/Görevlilerine İK tarafından bildirilir. 2.1.3. Eğitimler, Sabancı Üniversitesi Öğretim Üyeleri ve Görevlileri tarafından verilir. Programdaki dersi verecek Öğretim üyesi veya görevlisi bulunamazsa ilgili fakülte dekanından dersi verecek misafir öğretim üyesi/görevlisi talep edilir. 2.1.4 Eğitimler, uzmanlık gerektiren durumlarda dış paydaşlar tarafından da verilebilir. 2.1.5 Eğitim programındaki dersler ve ders içerikleri eğitimi verecek öğretim üyesi/öğretim görevlisi tarafından hazırlanır. 2.1.6 Eğitimler belirli aralıklarla farklı okullardaki öğrenciler için düzenlenir. 2.1.7 Eğitim süresi verilecek eğitimin içeriğine göre değişir. 3.1 Ücretler 3.1.1 Sürdürülebilir finansal yapının sağlanması için Atölye’de burslu derslerin yanı sıra yaz dönemlerinde ücretli öğrenci kabulü olacaktır. 4.1 Program İçeriği 4.1.1. Eğitim içeriği Sabancı Üniversitesi Yaz Okulu programları yönergesinde belirtilen içerikler ile uyumlu ve benzer yapıda tasarlanacaktır. İlgili Prosedürler İlgili Formlar kucukkoy_muvafakatname_.docx İlgili Form Linkleri"
}