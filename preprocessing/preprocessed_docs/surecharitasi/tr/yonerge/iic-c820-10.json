{
  "source_path": "surecharitasi/tr/yonerge/iic-c820-10.html",
  "title": "Otorite Dizini Oluşturma ve Geliştirme Yönergesi (IIC-C820-10) | Yönerge",
  "lang": "tr",
  "html_lang": "",
  "text": "Yönerge No IIC-C820-10-V06 Yürürlük Tarihi 20-04-2012 Güncelleme Tarihi 07-05-2024 İlgili Birim / Sahibi IC / Bilgi Merkezi Direktörlüğü Onaylayan MH / Mütevelli Heyeti Amaç Sabancı Üniversitesi Bilgi Merkezi koleksiyonlarını oluşturan bilgi kaynaklarının, otorite dizinlerini uluslararası standartlara uygun olarak geliştirmek, tek biçimliliği sağlamak, güncel tutmak ve kullanıma hazırlamak için gereken kuralları belirlemektir. Kapsam Sağlama işlemleri tamamlanan bilgi kaynaklarının otorite denetiminin yapılarak, kayıtların kullanıcıların hizmetine sunulmasına kadar uzanan süreçteki adımları kapsar. İlke Otorite dizinlerini uluslararası kurallar doğrultusunda geliştirmek, tek biçimliliği sağlamak ve diğer kurumların da yararlanabileceği kalitede kayıt oluşturmaktır. Dayanak Tanımlar / Kısaltmalar AAKK2 (Anglo Amerikan Kataloglama Kuralları 2): Amerikan Kongre Kütüphanesi tarafından, kurumlar arası kataloglama uygulamasına tutarlılık sağlamak ve katalogculara yol göstermek amacı ile, bilgi kaynaklarının kataloglanması için hazırlanmış kurallar dizini. Amerikan Kongre Kütüphanesi Konu Başlıkları (Library of Congress Subject Headings): Amerikan Kongre Kütüphanesi tarafından, bilgi kaynağının konusunu tanımlamak ve tutarlılığı sağlamak için oluşturulmuş başlık listesi. Bibliyografik Kayıt: Bir yayını bibliyografik olarak tanımlayan eser adı, sorumluluk (yazar, editör, çeviren vb.) edisyon, yayınevi, dağıtıcı, yayın tarihi, standart numara (ISBN/ISSN vb.) ve fiziksel özelliklerden oluşan kimlik bilgisi. Çağrı Takip Sistemi: Bilgi Merkezi’ndeki süreçlere ilişkin işlerin yapılmasında, özellikle bölümler arası işlerin yürütülmesinde izlenmesinde, denetlenmesinde ve sonuçlandırılmasında kullanılan sistemdir. Docserver: Bilgi Teknolojisi Birimi tarafından, diğer birimlerin hizmetine sunulan, yetki tanımlanan çalışanlar tarafından ulaşılabilen ve ağ üzerinden erişilerek kullanılan ortak depolama alanı. Kataloglama ve Sınıflama: Bilgi kaynakları için bibliyografik kayıt hazırlama ve yer numarası vererek koleksiyonlar içinde adresleme. Online Katalog: Merkez bünyesinde kullanıma sunulan koleksiyonlar ile Merkez dışında bilgi ve belgelere İnternet üzerinden erişim sağlayan katalog. MARC21: \"Makinece Okunabilir Katalog\" olarak adlandırılan ve AAKK2 / RDA'nın bilgisayar ortamındaki formatı. Otorite Dizini: Bibliyografik kayıtların giriş öğelerinin tek biçimliliğinin sağlanması amacı ile, yazar/kurum adı, konu başlığı ve seri adından oluşturulan ve güncel tutulan kayıt. RDA (Resource Description and Access - Kaynak Tanımlama ve Erişimi): AAKK2’ye dayanılarak oluşturulmuş, özellikle sayısal ve diğer bilgi kaynaklarının kataloglanması ve erişimi için geliştirilmiş yeni kurallar dizini. \"See\" (Bakınız): Kullanıcıyı bir ad veya konunun, katalogda kullanılmayan biçiminden kullanılan biçimine yapılan yöneltme. Kurallar 1. Otorite dizini, yazar/kurum, seri adı ve konu başlıklarından oluşur. 2. Yazar/Kurum ve seri adı \"AAKK2 / RDA\" kurallarına göre, \"MARC 21\" formatında oluşturulur. 3. Bilgi Merkezi koleksiyonları konu başlıkları \"Amerikan Kongre Kütüphanesi Konu Başlıkları\" sistemi listesine göre \"MARC 21\" formatında oluşturulur, denetlenir, geliştirilir ve güncellenir. 4. Sabancı Üniversitesi Birim'lerinin otorite kaydı \"AAKK2 / RDA\" doğrultusunda oluşturulur ve Türkçe adlarından İngilizcesine \"See\" yönlendirmeleri yapılır. 5. Otorite dizinlerinin oluşturulmasını sağlayacak araç ve gereçler araştırılır, sağlanır, izlenir ve yararlanılır. 6. Dosyalama: 6.1. Yazışmalar jenerik e-posta adresinden yürütülür ve saklanır. Yıllık olarak yazışmalar cd ortamına aktarılır, bir kopyası Bilgi Merkezi arşivine iletilir. 6.2. Gelen belgeler, \" Yazışma Yönetimi Yönergesi (IGS-S1010-01) \" doğrultusunda dosyalanır ve saklanır. 6.3. Formlar \" Kayıtların Kontrolü Yönergesi (IGS-S620-05) \" doğrultusunda listesi tutulur, dosyalanır ve saklanır. 6.4. İşler Çağrı Takip Sistemi üzerinden yürütülür ve yazışmalar burada saklanır. 7. Raporlama: 7.1. Faaliyetler ve istatistikler aylık / yıllık olarak Docserver’a yüklenerek Yönetim'e rapor edilir. 7.2. Kullanıcılardan gelen ve/veya yapılan işler sırasında saptanan iyileştirme/güncelleme ve istekler \" Düzeltici Faaliyet Formu (FGS-S620-03-01) \"na eklenerek Yönetim’e rapor edilir. İlgili Prosedürler Otorite Dizini Oluşturma ve Geliştirme Prosedürü (PIC-C820-1001) İlgili Formlar Otorite Dizini Oluşturma ve Geliştirme Uygulama Talimatı (FIC-C82010-01) Otorite Dizini Oluşturma İstatistik Formu (FIC-C82010-02) İlgili Form Linkleri"
}