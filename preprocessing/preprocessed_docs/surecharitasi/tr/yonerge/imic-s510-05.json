{
  "source_path": "surecharitasi/tr/yonerge/imic-s510-05.html",
  "title": "Etkinlik Yönergesi (IMIC-S510-05) | Yönerge",
  "lang": "tr",
  "html_lang": "",
  "text": "Yönerge No IMIC-S510-05-V04 Yürürlük Tarihi 08-03-2012 Güncelleme Tarihi 12-06-2024 İlgili Birim / Sahibi MIC / Pazarlama ve Kurumsal İletişim Direktörlüğü Onaylayan MH/ Mütevelli Heyeti Amaç Sabancı Üniversitesi’ne ait her türlü kurumsal etkinliğin düzenlenmesi sırasında izlenecek ilke ve kuralların belirlenmesidir. Kapsam Sabancı Üniversitesi’nin fakülteleri, merkezleri, forumları, idari ve akademik birimleri ile öğrencileri, öğretim üyeleri, mezunları ile ilgili etkinlikleri kapsar. İlke Sabancı Üniversitesi felsefe ve ilkelerine, etkinlik planı ile birim ve bütçe hedeflerine uygun bir etkinlik olmalıdır. Dayanak Tanımlar / Kısaltmalar PKİ: Pazarlama ve Kurumsal İletişim Direktörlüğü SÜ: Sabancı Üniversitesi SAO : Satınalma ve Operasyon Direktörlüğü HİZ : Hizmetler Grup Müdürlüğü İB : İlgili Birim Üçüncü parti: Etkinlik sırasında hizmet veren yükümlü şirket ya da kişi Etkinlik : Sabancı Üniversitesi’nin yıllık pazarlama ve iletişim planı çerçevesinde belirlenmiş veya bu plan dışında yılın herhangi bir döneminde SÜ birimleri tarafından gerçekleştirilmek istenen kurumsal etkinliklerdir. Kurallar 1. Sabancı Üniversitesi’nin Pazarlama ve İletişim planı dahilinde olan kurumsal etkinlikler PKİ tarafından yıllık bütünleşik etkinlik takvimi çerçevesinde planlanır. Birimler tarafından gerçekleştirilecek etkinlikler PKİ talep formu ve/veya elektronik posta aracılığı ile PKİ’ye iletilir ve yıllık bütünleşik etkinlik takvimine işlenir. 2. Etkinliğin planlanması aşamasında PKİ, İB ile toplantılar düzenler. Bu toplantılarda etkinliğin zamanı, yeri, davetli grupları, formatı, program akışı ile ilgili detaylı bilgi alınır. Tüm bu konularda PKİ yorum ve önerilerde bulunur. 3. Alınan bilgiler doğrultusunda PKİ, zaman, bütçe ve etkinlik planını hazırlar ve İB ile plan üzerinde mutabık kalır. İlgili etkinliğin bütçesinden sorumlu olan birim veya PKİ, SAO ile satın alma sürecini başlatır ve ilgili tedarikçilerin seçimi sürecinde ihtiyaç halinde yönlendirme verir. Satın alma ihale sonuçlarına göre çalışılacak firma ile operasyon süreçleri başlatılır. 4. Kampüs içi etkinlikler ile ilgili ihtiyaçlar PKİ veya etkinliğin sahibi olan ilgili birim tarafından SAO’ya aktarılır. Etkinlik çerçevesinde 3. partilerle çalışılması gerekiyorsa, PKİ SAO ile birlikte işe uygun 3. partilerden gerekli teklifleri alır ve işe en uygun firmayı seçer. Gerekiyorsa SAO ile 3. partinin koordinasyonu sağlanır. Kampüs dışı etkinliklerde ise ilgili tedarikçiler ile tüm işlemler yürütülür. 5. PKİ; etkinlikleri öncesi, sırası ve sonrasında hazırlanan akış, plan ve kontrol listeleri doğrultusunda ilgili birimler, 3.partileri koordine ederek tamamlar. İlgili Prosedürler İlgili Formlar İlgili Form Linkleri"
}