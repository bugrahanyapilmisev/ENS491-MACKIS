{
  "source_path": "surecharitasi/tr/yonerge/husnu-pacacioglu-kursusu-yonergesi-ihr-s420-08.html",
  "title": "Hüsnü Paçacıoğlu Kürsüsü Yönergesi (IHR-S420-08) | Yönerge",
  "lang": "tr",
  "html_lang": "",
  "text": "Yönerge No IHR-S420-08V02 Yürürlük Tarihi 31-10-2022 Güncelleme Tarihi 28-06-2024 İlgili Birim / Sahibi HR / İnsan Kaynakları Direktörlüğü Onaylayan MH / Mütevelli Heyeti Amaç Hüsnü Paçacıoğlu Kürsüsü’ne dair tanım ve koşulları tarif etmek. Kapsam Bu yönerge, Hüsnü Paçacıoğlu Kürsüsü’nün belirleyici özelliklerini, işe alma ve işe atanma kurallarını kapsamaktadır. Hüsnü Paçacıoğlu Kürsüsü pozisyonu, halihazırda Sabancı Üniversitesi’nde görev yapmakta olan akademik personel de dahil olmak üzere tüm adaylara açıktır. İlke Sabancı Üniversitesi, teorik ve uygulamalı araştırmaları destekler. Dayanak Tanımlar / Kısaltmalar İAK: İşe Alma Komitesi Dekan: Yönetim Bilimleri Fakültesi Dekanı YBF: Yönetim Bilimleri Fakültesi Kurallar 1. HÜSNÜ PAÇACIOĞLU KÜRSÜSÜ’NÜN BELİRLEYİCİ ÖZELLİKLERİ 1.1 Hüsnü Paçacıoğlu Kürsüsü’nün amacı Yönetim Bilimleri alanında araştırmayı desteklemek ve geliştirmektir. 1.2 Kürsü pozisyonu, akademik performans değerlendirme sistemi de dahil olmak üzere, Sabancı Üniversitesi’nin diğer öğretim üyelerine uygulanan genel prosedürlere tabidir. 1.3 Kürsü, araştırma alanında güçlü etki yaratmış, kıdemli bir bilim insanına veya kendi alanında güçlü etki yaratma konusunda yüksek bir potansiyele sahip, kariyerinin ortalarında bulunan bir bilim insanına verilir. Adayda öncü araştırma yapabilme yeteneğinin yanı sıra Yönetim Bilimleri veya farklı alanlardan akademisyenlerle iş birliği yapabilme potansiyeli aranır. 1.4 Hüsnü Paçacıoğlu Kürsüsü’ne yapılan atamalar yenilenebilir niteliktedir ve kürsüye atanan öğretim üyesinin görev süresi üç yıldır. Hüsnü Paçacıoğlu Kürsüsü’ne atanan öğretim üyesi, görev süresinin sonunda tekrar atanabilir veya atanmaması halinde öğretim üyeliği görevine devam eder. 1.5 Kürsüye atanan öğretim üyesine bir doktora sonrası araştırmacı ve bir doktora öğrencisi için kaynak sağlanır. Ayrıca görev süresi boyunca normal hak edilenin iki katı Kişisel Araştırma Fonu desteği verilir. Bir doktora sonrası araştırmacı için tahsis edilen kaynak bir doktora öğrencisi için kullanılabilir. 1.6 Hüsnü Paçacıoğlu Kürsüsü’ne atanan öğretim üyesi, normal öğretim yükünün 2/3’ünü taşır. 2. ARAŞTIRMA ALANI VE İŞE ALMA KOMİTESİ 2.1 Hüsnü Paçacıoğlu Kürsüsü işe alma süreci, bu amaçla oluşturulmuş bir geçici İşe Alma Komitesi (İAK) tarafından yürütülür. Bu komite, Rektör tarafından atanan üç veya dört öğretim üyesinden oluşur. Komitenin üyeleri Sabancı Üniversitesi’nden veya dışarıdan seçilebilir. 2.2 İAK, Dekan’la yakın bir şekilde çalışır; Yönetim Bilimleri Fakültesi’nin (YBF) güçlü yönlerini göz önünde bulundurarak araştırma alanına karar verir; gerekli çalışmayı yaparak Hüsnü Paçacıoğlu Kürsüsü adaylarını belirler. 2.3 Adayların belirlenmesinde İAK, somut verilere dayalı olarak öncü araştırma yapma yeteneği, Yönetim Bilimleri ve diğer alanlarla ortak çalışma yapma potansiyeli ve güçlü akademik geçmiş kriterlerini göz önünde bulundurur. 2.4 İAK adayın dosyasını inceler, gerekli görüyorsa her bir aday için en az üç hakem raporu ister ve/veya adayla mülakat yapar ve önerisini Dekan’a iletir. 3. İŞE ATANMA 3.1 Dekan, önerilen adayı inceler ve bir karar verir. Olumlu kararı onay için Üniversite Yönetim Kurulu’na iletilir. Karar Mütevelli Heyeti’nin onayı üzerine nihai hale gelir. 4. HÜSNÜ PAÇACIOĞLU ZİYARETÇİ PROGRAMI 4.1 Hüsnü Paçacıoğlu Ziyaretçi Programı kısa ve orta süreli ziyaretçiler yoluyla, Sabancı Üniversitesi YBF’nin araştırma potansiyelinin artmasını ve diğer alanlarla ortak çalışmaların gelişmesini hedefler. 4.2 Dekan tarafından atanan Hüsnü Paçacıoğlu Ziyaretçi Programı Komitesi, programın kurulmasında, geliştirilmesinde ve sürdürülmesinde aktif bir rol oynar. Hüsnü Paçacıoğlu Kürsüsü’ne atanan öğretim üyesi, aynı zamanda Hüsnü Paçacıoğlu Ziyaretçi Programı Komitesi’nin de başkanıdır. Bu komite, YBF’den Dekan tarafından atanan başka iki öğretim üyesinden oluşur. Hüsnü Paçacıoğlu Kürsüsünün boş olması durumunda, Hüsnü Paçacıoğlu Ziyaretçi Programı Komitesi başkanı da Dekan tarafından atanır. 4.3 Ziyaretçilerin Hüsnü Paçacıoğlu Kürsüsü’ne atanan öğretim üyesi ve/veya YBF’nin diğer öğretim üyeleriyle birlikte çalışmaları, herkese açık bir Hüsnü Paçacıoğlu Çalıştayı düzenlemeleri ve lisansüstü öğrenciler için kısa dersler/ seminerler gerçekleştirmeleri beklenir. 4.4 Ziyaretçiler ve ziyaretçi programı kapsamındaki tüm bilimsel faaliyetlere yönelik plan, Hüsnü Paçacıoğlu Ziyaretçi Programı Komitesi tarafından önerilir ve bir sonraki akademik yıl için gerekli bütçenin düzenlenmesi amacıyla bütçe dönemi başlamadan 2 ay önce Dekan’ın onayına sunulur. YBF, her yıl Hüsnü Paçacıoğlu Ziyaretçi Programı kapsamında düzenlenen tüm faaliyetlere yönelik kaynakları ayırır. İlgili Prosedürler İlgili Formlar İlgili Form Linkleri"
}