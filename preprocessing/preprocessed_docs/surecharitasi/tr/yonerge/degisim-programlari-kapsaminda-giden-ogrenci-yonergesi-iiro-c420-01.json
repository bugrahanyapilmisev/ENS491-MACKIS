{
  "source_path": "surecharitasi/tr/yonerge/degisim-programlari-kapsaminda-giden-ogrenci-yonergesi-iiro-c420-01.html",
  "title": "Değişim Programları Kapsamında Giden Öğrenci Yönergesi (IIRO-C420-01) | Yönerge",
  "lang": "tr",
  "html_lang": "",
  "text": "Yönerge No IIRO-C420-01V09 Yürürlük Tarihi 16-04-2014 Güncelleme Tarihi 24-09-2025 İlgili Birim / Sahibi IRO / Uluslararası İlişkiler Ofisi Direktörlüğü Onaylayan Mütevelli Heyeti Amaç İşbu yönergenin amacı Değişim Programları kapsamında yapılacak öğrenci değişimi ile ilgili ilke ve kuralları belirtmektir. Kapsam İşbu yönerge öğrenci değişimi sürecindeki başvuru, değerlendirme ve seçim sonrası ile ilgili ilke ve kuralları kapsamaktadır. İlke SÜ uluslararasılaşma sürecine katkıda bulunulması ilkesi benimsenmiştir. Dayanak Bu yönerge; Sabancı Üniversitesi Lisans Eğitim ve Öğretim Yönetmeliği,Sabancı Üniversitesi Lisansüstü Eğitim ve Öğretim Yönetmeliği, 2547 sayılı Yükseköğretim Kanunu ve ilgili mevzuat, Avrupa Birliği Eğitim ve Gençlik Programları Merkezi Başkanlığı (Türkiye Ulusal Ajansı) tarafından Erasmus+ Uygulama El Kitabı’nda belirlenen şartlar ve Uluslararası ikili anlaşmalarda belirtilen ilgili hükümlere dayanılarak hazırlanmıştır. Tanımlar / Kısaltmalar AB : Avrupa Birliği AK: Avrupa Komisyonu/European Comission Akademik Kurul : Sabancı Üniversitesi Akademik Kurulu AKTS : Avrupa Kredi Transfer Sistemi (ECTS: European Credit Transfer System) Anadal Diploma Programı : Kayıtlı olunan lisans diploma programı Çift Anadal Diploma Programı : Kayıtlı olunan anadal diploma programının yanı sıra, buna ek olarak, Sabancı Üniversitesinde kayıtlı olunan ikinci bir lisans diploma programı Değişim Akademik Danışmanı : Giden öğrencilerin akademik gelişiminin takip edilmesi, ilgi alanlarına göre yönlendirilmesi, ders seçimi ve ders ekleme-bırakma konularında destek olacak öğretim üyesidir. Öğrencinin kayıtlı olduğu Fakülte Dekanı tarafından atanır. DK : Değişim Komitesi FYK : Fakülte Yönetim Kurulu Mİ : Sabancı Üniversitesi Mali İşler ve Muhasebe Birimi ÖA : Öğrenim Anlaşması ÖK : Sabancı Üniversitesi Öğrenci Kaynakları Birimi SÜ : Sabancı Üniversitesi SÜ Kredisi : Ulusal Kredi Sistemi çerçevesinde belirlenen Sabancı Üniversitesi kredisi UA: Avrupa Birliği Eğitim ve Gençlik Programları Merkezi UİO : Sabanncı Üniversitesi Uluslararası İlişkiler Ofisi Kurallar A- GENEL KURALLAR 1. Anlaşma: SÜ ve yabancı bir eğitim kurumu arasında yapılacak öğrenci değişimini kapsayan Erasmus veya İkili Değişim Anlaşmaları imzalandıkları anda geçerlilik kazanır. 2. DK: UIO, Erasmus+ ve Diğer Değişim Programları kapsamında değişim programının koordinasyonundan sorumludur. Aynı amaçla oluşturulan UIO ile eşgüdümlü olarak çalışmak üzere Rektör tarafından her akademil yıl başında atanan DK, Rektör Yardımcısı başkanlığında aşağıdaki temsilcilerden oluşur: ● Mühendislik ve Doğa Bilimleri Fakültesi'nden 1 temsilci ● Sanat ve Sosyal Bilimler Fakültesi'nden 1 temsilci ● Yönetim Bilimleri Fakültesi'nden 1 temsilci ● Diller Okulu'ndan 1 temsilci ● Uluslararsı İlişkiler Ofisi'énden 1 temsilci DK üyeleri aşağıdaki görevleri yerine getirir: ● Öğrenci/öğretim üyesi değişim aktiviteleri kapsamındaki süreçler ile ilgili kendi Fakülte/Birimlerini bilgilendirmek, ● Değişim programlarının etkin bir şekilde yürütülmesi ile ilgili UIO'ya görüş ve önerilerde bulunmak, ● Öğrenci değişiminin sağlanması için fakültelerde, diploma programları bazında gerekli kredi ve not transferlerinin yapılmasını koordine etmek, ● Değişim programına başvuran öğrencilerin yerleşim ve hibe dağıtım kriterlerini belirlemek, ● Değişim programlarının yürütülmesini izlemek, 3. UIO: Erasmus ve Diğer Değişim Programları kapsamında öğrenci değişimi için UİO'nun görevleri şunlardır: Değişim programlarının yürütülmesi kontenjanların ve başvuru takviminin belirlenmesi, öğrencilere başvurular için çağrı yapılması, teslim edilecek başvuru belgelerinin takibi gelen ve giden öğrenci başvuruların değerlendirilmesi ve yerleştirilmesi hibe dağıtımı değişime katılacak öğrencilerin seçim sonuçlarının duyurulması, seçim sonrası işlemlerin yapılmasında öğrencilere danışmanlık verilmesi Değişim anlaşmalarının hazırlanması, onaylatılması ve saklanması, Üniversite içinde Değişim Programlarının tanıtımının yapılması, aktivitelerine katılımın teşvik edilmesi, SÜ'nün yurt dışında tanıtılması ve kurumlar arası işbirliğinin teşvik edilmesi, Değişimle gelen ve giden öğrencilerin gereksinimleri ile ilgilenilmesi, oryantasyon programının uygulanması Tüm değişim programlarının kayıtlarının tutulması, Ulusal Ajans, Avrupa Komisyonu ve partner kurumlar ve ilgili diğer organizasyonlarla iletişimin yürütülmesi, bu kurumlardan gelen bilgilerin üniversite içinde duyurulması. İlgili Hareketlilik fonlarının (Proje) yönetimi (Hibe Başvuruları, raporlamalar ve bütçe yönetimi) 4. Değişim Akademik Danışmanları: İlgili Fakülte Dekanı tarafından atanır. Öğrencilerin yurtdışında alacakları ders seçimleri, derslerin SÜ’deki ders türü ve kredi karşılıklarının Öğrenim anlaşması üzerinde belirlenmesinden sorumludur. 5. Duyuru: UIO'nun yaptığı değişim anlaşmaları ve değişim programları ile ilgili her türlü bilgi ve başvuru duyurusu üniversite içi duyuru sayfasında ve UIO web sitesi aracılığıyla duyurulur. 6. Başvuru Dönemleri: Değişim programı kapsamında giden öğrenciler için her akademik yıl başında üniversite içi internet sayfasında ve UİO resmi internet sayfasında başvuru takvimi yayımlanır. Öğrenci yerleştirmeleri sonucu boş kontenjan kalması durumunda UİO boş kalan kontenjanlar için yeni başvuru almak üzere yeni bir başvuru açabilir ve yeni bir değerlendirme takvimi belirleyebilir veya mücbir sebepler nedeniyle başvuru takviminde değişiklikler yapabilir. 7. Mali Hususlar- Öğrenim Ücreti, Diğer Ücret ve Harcamalar: - Değişim Programları kapsamında giden öğrenciler öğrenim ücretini, ilgili anlaşmada aksi belirtilmediği sürece, aslen kayıtlı oldukları üniversiteye öderler. - Bunun dışında gittikleri kurumda öğrenim ücreti ödemeleri talep edilemez. Bununla birlikte öğrenciler vize, konaklama, beslenme, sağlık sigortası, ulaşım, ders araç ve gereçlerinin temini gibi masraflardan kendileri sorumludur. - SÜ'de tamamen ya da kısmen öğrenim ücreti muafiyeti sağlanan lisans öğrencilerinin bu muafiyetleri aynı koşullarda devam eder. Lisansüstü öğrencilerin, nakit burslar dahil olmak üzere, burs devam koşullarına kayıtlı oldukları Enstitüler karar verir. DEĞİŞİM PROGRAMLARI KAPSAMINDA GİDEN ÖĞRENCİLER 1. Başvuru Koşulları: Değişim programına katılmak isteyen SÜ öğrencileri aşağıdaki asgari koşulları sağlamalıdır: a) Lisans öğrencileri için, bir diploma programına kayıtlı olmak ya da değişim programına katılmadan önceki dönem sonunda diploma programı seçebilecek kredi yükümlülüğünü sağlayabiliyor olmak, b) En az bir akademik yıl lisans veya bir yarıyıl lisansüstü programlarına devam etmiş olmak, c) Gidilecek ülkede/kurumda İngilizce dışında yapılan eğitimi takip edebilecek dil bilgisi yeterliliğine aşağıda belirtilen durumlardan birini sağlayarak sahip olmak: Söz konusu dilin eğitimini veren Kültür Merkezleri'nden alınan ve misafir kurum tarafından belirtilen düzeyde yeterlilik belgesi almış olmak. d) Lisans öğrencileri için en az 2.20/4.0; Lisansüstü öğrenciler için ise en az 2.50/4.00 Genel Not Ortalamasına sahip olmak. Yüksek lisans ve doktora düzeyinde ilk dönem başvuran ve henüz seçim yapılan yükseköğretim kurumunda transkripti oluşmamış öğrenciler için bir önceki yükseköğretim kademesinde alınan mezuniyet notu kullanılır. Yatay geçişle gelen öğrencilerin, SÜ’ye dersleri transfer edildikten sonraki Genel Not Ortalaması dikkate alınır. e) SÜ'ye herhangi bir borcu, yükümlülüğü bulunmamak, f) Çift ana dal öğrencileri başvuru döneminde iki programdan biri için değişim programlarına başvurabilirler. Öğrenciler, aksini bildirmedikleri sürece ana programlarından yerleştirilirler. g) Yüksek Lisans ve Doktora öğrencilerinin değişim programlarına katılımı Akademik Danışman onayı ile mümkündür. h) Profesyonel Yüksek Lisans programlarına kayıtlı olan öğrenciler bu maddenin k bendinde belirtilen kısa dönem hareketliliği dışında değişim programlarına başvuru yapamazlar. i) Enstitüler istedikleri takdirde program bazında Lisansüstü programlar için yeni başvuru şartları bildirebilir. Yeni şartlar başvuru esnasında öğrencilere duyurulur ve öğrencilerin başvuru şartlarını sağlamaları gerekir. j) Kayıt donduran/dönem izni alan öğrenciler hareketlilikten yararlanamaz. Öğrencinin değişim döneminde aktif öğrenci olması gerekir. k) Fakülte/Enstitülerin onay ve bilgisi dahilinde belirlenen Profesyonel Yüksek Lisans programlarına kayıtlı Lisansüstü öğrenciler, SU ve yurtdışındaki kurumlar arasında yapılan ikili anlaşmalar kapsamında, gittiği kuruma öğrerim ücreti ödemeden program yükümlülüğüne sayılmak üzere en fazla 3 ders alarak Yaz döneminde kısa dönem hareketliliğinden faydalanabilir. 2. Tanıtım: Her yıl UIO tarafından öğrencilere UIO tarafından hazırlanan tanıtım planı kapsamında tanıtım faaliyetleri yapılır. 3. Değişim Süresi: Değişim programları kapsamında katılım süreleri ilgili programı yürüten kurum ve kuruluşlar tarafından belirlenir. 4. Başvuru İşlemleri: Değişim programı kapsamında gönderilecek öğrenci sayısı, değişim süresi ve gidilecek üniversiteler her başvuru döneminde UIO tarafından web sitesi yoluyla duyurulur. Başvuru kriterlerine uygun olarak başvuru için gerekli koşulları sağlayan lisans ve lisansüstü öğrencileri Değişim Programları Kapsamında Giden Öğrenci Prosedürü'nde (PIRO-C420-0101) tanımlanmış işlemleri yerine getirerek online başvuru sırasında; Genel Not dökümü (transkript) Finansal Taahhüt Belgesini hazırlar ve sisteme yükler. Lisansüstü öğrencilerin, bu belgelerin yanısıra, Danışman Onay Formu’nu (FIRO-C42001-08) da sisteme yüklemeleri gerekmektedir. Başvuru esnasında istenilen belgeleri eksik yükleyen veya hiç yüklememiş olan öğrencilerin başvuruları geçersiz sayılır. 5. Değişime Katılacak Öğrencilerin Seçimi: Başvuru kriterlerine uygun olarak, başvuru için gerekli belgeleri doğru, eksiksiz ve zamanında teslim eden adaylar arasından, değişim programlarına katılacak olan öğrencilerin seçimini DK ve UIO gerçekleştirir. Seçimler, dil ve akademik başarı seviyesi sıralaması ve fakülte öncelik ve kontenjanları dikkate alınarak yapılır. Erasmus kapsamındaki Öğrenci seçimleri UA tarafından ilgili akademik yıl için ilan edilen değerlendirme ölçütleri ve ağırlıklı puanların yanı sıra dil ve akademik başarı seviyesi sıralaması ve fakülte öncelik ve kontenjanları dikkate alınarak yapılır. Bu ölçütlere ek olarak, Değişim Komitesi yeni kriterler belirleyebilir. Değerlendirme ölçütleri ve ağırlıklı puanlar aşağıdaki gibidir: - Akademik başarı seviyesi: %50 - Dil Seviyesi: %50 6. Değişime Katılacak Öğrencilerin Duyurusu: UIO, Değişim programı için seçilen tüm lisans ve lisansüstü öğrenci listesini; öğrencilerin ad-soyad bilgisi yer almadan, yerleştiği üniversite, anlaşma alanı ve yerleştiği dönem, çağrı dönemi ve toplam puanları içeren listeler ile duyurur. Tercihlerinden birine yerleşen öğrencilere belirtilen süre içerisinde yerleştirildikleri yerleri teyit etmeleri için süre verilir. Bu kapsamda, öğrenciler online başvuru sistemi üzerinden yerleştirildikleri yeri teyit etmelidirler. Bu teyidi zamanında iletmeyen öğrenciler hakkını kaybeder. Olumlu onaylama yapan öğrenciler için gidecekleri üniversitelere ilk bildirim UİO tarafından yapılır. Karşı üniversite başvuru sürecinde istenen belgelerin hazırlanması ve gönderilmesi öğrenci sorumluluğundadır. UİO, karşı kurum başvuru sürecinde gerekli durumlarda öğrencilere danışmanlık yapar. Seyahat, vize ve konaklama işlemleri öğrencilerin kendi sorumluluğundadır. Karşı kurumun nihai kabul mektubunu göndermesini takiben öğrencinin kesin kabul-kayıt süreci başlar. Sonuçlarının duyurulmasını takiben, itirazı olan öğrencilere seçim ve yerleştirmelerle ilgili süre verilir. Belirtilen süre içerisinde öğrenciler itirazlarını UİO’ya yapabilirler. 7. Avrupa Komisyonu'nun Sağladığı Finansal Destek - Erasmus+ Hibesi: (Sadece Erasmus kapsamında yerleşen öğrenciler için) 7.1 . Erasmus+ Programı kapsamında değişime gidecek öğrenciler için Avrupa Komisyonu UA yoluyla sınırlı oranda finansal yardımı yapmaktadır. Bu yardım Erasmus+ Hibesi olarak adlandırılır. Bu hibe öğrencinin yurt dışında bulunacağı süre zarfındaki harcamalarının tümünü karşılamaya yetmeyecek olup, sadece destek niteliğindedir. 7.2 . Kaynakların sınırlı olması sebebiyle hibe alacak öğrenciler DK tarafından Fakülte ve Genel Başarı kontenjanlarına göre belirlenir. İlgili listeler değerlendirme ölçütleri ve ağırlıklı puanlar dikkate alınarak puanların en yüksekten aşağıya doğru sıralanmasıyla oluşturulur. Değerlendirme ölçütleri ve ağırlıklı puanlar UA tarafından her akademik yılda Uygulama El Kitabı aracılığıyla ilan edilir. Fakülte ve genel başarı kontenjanları ise DK tarafından belirlenir ve öğrencilere duyurulur. 7.3. Erasmus+ hibesi almaya hak kazanan öğrenciler hibelerini almadan önce üniversiteyle bir Öğrenci Sözleşmesi imzalar. Söz konusu sözleşmede hibenin kullanımı ile ilgili temel ilke ve kurallar belirtilmiştir. 7.4. Erasmus+ Hibeleri o yıl için UA tarafından belirlenen ve duyurulan şekilde ödenir. 7.5. Erasmus Hibe ödemeleri iki taksit olarak yapılır. Öğrencinin gitmeden önce ilk ödemesini alabilmesi için Hibe Sözleşmesini imzalaması ve birinci Öğrenim Anlaşmasını tamamlaması gerekir. 7.6. Değişim Programı'nı tamamlayıp dönen öğrenci, partner üniversitenin transkriptini, imzaları tamamlanmış Öğrenim Anlaşması ve orada kaldığı süreyi gösteren imzalı ve mühürlü Katılım Sertifikasını UİO'ya teslim etmekle yükümlüdür. Erasmus kapsamında giden öğrenciler ayrıca değişim dönemini değerlendiren online Avrupa Komisyon anketi ve kaldığı süreyi gösteren imzalı ve mühürlü Katılım Sertifikasını iletmekle yükümlüdür. Nihai ödeme, öğrencinin karşı kurumda kaldığı gün sayısı kadar belirlenen miktar ve gün dahilinde, hibe sözleşmesinde belirtilen tutarı geçmemek şartıyla yapılır. Sözleşmede belirtilen tutardan fazla ödeme yapılması mümkün değildir. 7.7. Erasmus hibesi için aşağıdaki durumlarda hibe kesintisi yapılabilir: - Online Avrupa Komisyon anketi tamamlanmaması - Katılım Sertifikasının iletilmemesi - Değişim dönemine ait not çizelgesinin (transkript) iletilmemesi - Başarısızlık durumunda 7.8. Öğrenciler, istedikleri takdirde hibe almaksızın faaliyetlere katılabilirler. 7.9. Mücbir sebepler dışında asgari süre tamamlanmadan öğrencilerin geri dönmesi halinde, faaliyet geçersiz sayılır ve hibe ödenmez. 7.10. Hareketliliğe katılımı kanıtlayan belgelerin (katılım sertifikası veya bunun yerine geçebilecek dönüş sonrası not çizelgesi (transkript) teslim edilmemesi durumunda hareketlilik geçersiz sayılır ve öğrenciye hibe ödenmez; başlangıçta ödenen hibe öğrenciden tahsil edilir. 7.11. Değişim Programı kapsamında aldığı tüm derslerden başarısız olan öğrencilerin, gittiği kurumdan aldığı katılım sertifikasına göre hesaplanan kaldığı gün sayısı üzerinden belirlenen nihai hibe miktarından %20 kesinti yapılır. 8. SÜ Bursunun Ödenmesi: İlke olarak, SÜ' de uygulanan bir burs programı kapsamında nakit bursu alan lisans öğrencilerinin değişim programına hak kazanması durumunda nakit burs ödemeleri değişim süresince de devam eder. Benzer şekilde yurt bursuna sahip bir lisans öğrencisinin değişim programına katılmaya hak kazanması durumunda aşağıdaki seçeneklerden biri uygulanır: - Öğrenciye dönem başına SÜ yurdu için öngörülen burs karşılığı nakit olarak verilir ve gideceği ülkede konaklamanın sorumluluğu tamamen kendisine bırakılır - Lisans öğrencisinin aylık veya dönemlik olarak aldığı nakit bursu varsa bu ödeme kesilmez ve, SÜ' de ki burs ödemeleri ile ilgili yönerge ve prosedürler çerçevesinde devam eder. - Değişim programlarına katılmak isteyen lisansüstü öğrencisinin tamamen ya da kısmen bir öğrenim ücreti muafiyeti var ise, bu durum aynen devam ettirilir. - SÜ'ye tamamen ya da kısmen öğrenim ücreti ödeyen lisansüstü öğrenciler bu ödemelerine ise değişim döneminde de devam eder. - Öğrenciye hiçbir şekilde elden veya öğrencinin adına açılmış SÜ tarafından belirlenmiş banka nezdindeki hesap numarasından başka bir hesap numarasına ve ya da kişiye ödeme yapılamaz. 9. Öğrenim Anlaşması: Değişim için seçilen öğrenci UIO tarafından duyurulan süre içinde, yurt dışında alacağı eğitimin içeriğini belirten ÖA'yı değişim akademik danışmanının bilgisi ve onayı dahilinde hazırlar, imzalar ve karşı kuruma imzalatarak UIO’ya teslim eder. Değişim akademik danışmanı AKTS ÖA'ların aşağıdaki başlıklarını belirler, onaylar ya da değişiklik talebinde bulunur: • Giden öğrencinin ders seçimleri, • Giden öğrencinin seçtiği derslerin SÜ cinsinden kredisinin belirlenmesi, • Giden öğrencinin seçtiği derslerin SÜ cinsinden ders türü karşılığının belirlenmesi. • Giden öğrencinin seçtiği derslerin ECTS kredi değerlerinin belirlenmesi Bu süreç kapsamında, öğrencinin yurt dışındaki kurumda alacağı derslerin, öğrencinin kayıtlı bulunduğu üniversitede, aynı dönemde alması gereken derslerin yerine kabul edilmesi teminat altına alınır. Öğrenci ÖA'yı hazırlarken, SÜ mezuniyet kriterlerini dikkate almak zorundadır. Bu sorumluluk öğrenciye aittir. Öğrenci partner üniversitede ilgili dönemi tamamlamadan önce ders programında yaptığı tüm değişiklikleri Değişim Akademik Danışmanına bildirmek ve Öğrenim Anlaşması kapsamında onay almakla yükümlüdür. Bu hususlar dışında kalan kurallar ve uygulamalar için Öğrenim Anlaşması Prosedürü’de belirtilen (PIRO-C420-0102) hükümler geçerlidir. 10. Derslerin Transfer İşlemleri (Tanınma) 10.1 Değişim programı kapsamında sayılacak derslerin transferi ve Değişim programı sonrası ders tekrarı ve ders saydırma yapmak isteyen öğrenciler, Sabancı Üniversitesi Lisans Eğitim ve Öğretim Yönetmeliği ve Sabancı Üniversitesi Lisansüstü Eğitim ve Öğretim Yönetmeliğinde belirtilen hükümlere tabiidir. 10.2. Değişim programı kapsamında hangi derslerin, hangi yükseköğretim kurumunda alındığı anlaşılır bir şekilde öğrencinin transkriptinde (not çizelgesi) ve diploma ekinde yer alır. 11. Yurtdışında alınacak toplam kredi: Değişim programına seçilen lisans ve lisansüstü öğrenciler Öğrenim Anlaşmalarında (ÖA) dönemlik toplamda en fazla 30 AKTS kredilik ders alabilirler. Lisans öğrencilerinin bir dönemde alması gereken minimum ders yükü, en az 4 ders veya 20 AKTS/ECTS kredisidir. Lisansüstü öğrenciler ise danışmanlarının onayı doğrultusunda dönemlik ders yüklerini belirlerler. 12. Genel Kurallar: - SÜ öğrencisi olarak yurt dışında bir üniversite veya dengi okula değişim anlaşması kapsamında belirli bir dönem için giden öğrenciler, gittikleri üniversitenin akademik ve idari kurallarına uymakla yükümlüdür. SÜ öğrencileri, gittikleri okuldaki Uluslararası İlişkiler Ofisi'nin yardımı ve yönlendirmeleri ile öğrenim hayatlarını sürdürürler. - Öğrencinin yurtdışındaki faaliyetlerinden kaynaklanan her türlü hukuki ve cezai sorumluluk kendisine aittir. Öğrencinin yurtdışında karşılaşabileceği risklerle ilgili olarak, SÜ herhangi bir taahhütte bulunmamaktadır. - Değişim programlarına katılacak öğrenciler her dönem başında, UİO tarafından ilgili Fakültelere, Konaklama Hizmetleri’ne ve ÖK’ya bildirilir. - Bir dönem için yurtdışında bulunan öğrencilerin statüleri, değişim dönemleri boyunca SÜ bilgi sisteminde, ÖK tarafından “ Değişim öğrencisi” olarak güncellenir. 13. Sağlık Sigortası: Değişim kapsamında yurt dışında bir üniversiteye giden öğrenciler gittikleri ülkedeki sağlık harcamalarını ve orada bulundukları süreyi kapsayacak bir sağlık sigortası yaptırmakla yükümlüdür. SÜ'de tüm tam zamanlı öğrencilerin sahip olduğu özel sağlık sigortası yurt dışındaki eğitim döneminde gerçekleşebilecek sağlık harcamalarını karşılamadığı için öğrenci sağlık sigortasını seyahat sigortası şeklinde Türkiye'den ayrılmadan yaptırabilir, ya da gittiği ülkedeki sağlık sigortası seçeneklerini tercih edebilir. Değişim programına katılan öğrencilerin sağlık ve seyahat sigortasından doğacak masrafları ve bu kapsamdaki harcamaları ve konunun takibinin sorumluluğu tamamıyla öğrenciye aittir. 14. Transkript ve Not Dönüşümü: Değişim süresi sonunda yurt dışında öğrenimini tamamlamış olan SÜ öğrencisi, UİO’yu da bilgilendirerek transkriptini not girişinin yapılması için ÖK’ya iletir. Transkriptin takip edilmesi ve ÖK’ya iletilmesi sorumluluğu öğrenciye aittir. Transkriptlerin partner kurum tarafından doğrudan UİO’ya iletildiği durumlarda, UIO öğrenciye bilgi vererek, transkriptleri ÖK’ya iletilir. Yurtdışındaki üniversiteden gelen notlar, Akademik Kurul tarafından onaylanmış dönüşüm tablolarına göre, ÖK tarafından SÜ not sistemine dönüştürülerek, girişleri yapılır. Not transferi yapılırken sadece onaylanmış öğrenim anlaşmasında belirtilen derslerin notları SÜ sistemine transfer edilir. Öğrenim anlaşmalarında belirtilmemiş derslerin notları dikkate alınmaz. Not dönüşümü ile ilgili diğer hususlar: - Partner kurumdan alınan transkriptteki notların harf notu olmayıp “P” (Progressing) , “S” (Satisfactory) ve “U” (Unsatisfactory) notlarını içermesi halinde SÜ kredi ve not sistemine transfer edilebilmesi ilgili Fakülte/Enstitü kararı ile yapılır. - Dersten çekilme durumunun ÖA'da ‘drop’ şeklinde belirtilmesi koşuluyla, W (withdraw) notu alınan ders SÜ kredi ve not sistemine transfer edilmez. - Onaylanmış ÖA'da belirtilmesine rağmen alınmayan ya da habersiz bırakılan derslerin notları SÜ kredi ve not sistemine 'F' olarak transfer edilir. - Notlarla ilgili diğer hususlar Sabancı Üniversitesi Lisans Eğitim ve Öğretim Yönetmeliği ve Sabancı Üniversitesi Lisansüstü Eğitim ve Öğretim Yönetmeliğine tabiidir. İlgili Prosedürler Değişim Programları Kapsamında Giden Öğrenci Prosedürü (PIRO-C420-0101) Öğrenim Anlaşması Prosedürü (PIRO-C420-0102) Lisansüstü Öğrencilere İlişkin Kısa Dönem Hareketlilik Prosedürü (PIRO-C420-0103) Değişim Dönemi Not Dönüşüm Süreci Prosedürü (PIRO-C420-0104) Erasmus Kısa Dönem Doktora Hareketliliği (PIRO-C420-0105) İlgili Formlar Katilim Belgesi (FIRO-C42001-05) Öğrenim Anlaşması (FIRO-C42001-06) Hibe Sözleşmesi (FIRO-C42001-07) Danışman Onay Formu (FIRO-C42001-08) İlgili Form Linkleri"
}