{
  "source_path": "surecharitasi/en/yonerge/organization-information-resources-instruction-letter-iic-c820-07.html",
  "title": "Organization of Information Resources Instruction Letter (IIC-C820-07) | Yönerge",
  "lang": "tr",
  "html_lang": "",
  "text": "Instruction No IIC-C820-07-V08 Effective Date 03-05-2011 Update Date 07-05-2024 Related Unit / Owner IC / Bilgi Merkezi Direktörlüğü Approved by MH / Mütevelli Heyeti Aim Sabancı Üniversitesi Bilgi Merkezi koleksiyonlarını oluşturan bilgi kaynaklarının, bibliyografik kayıtlarını uluslararası standartlara uygun olarak geliştirmek, güncel tutmak ve kullanıma hazırlamak için gereken kuralları belirlemektir. Scope Sağlama işlemleri tamamlanan bilgi kaynaklarının bibliyografik denetiminden başlayarak kullanıcıların hizmetine sunulmasına kadar uzanan süreçteki adımları kapsar. Principle Bibliyografik kayıtları uluslararası kurallar doğrultusunda geliştirmek ve diğer kurumların da yararlanabileceği kalitede kayıt oluşturmaktır. Statutory Basis Definitions / Abbreviations AAKK2 (Anglo Amerikan Kataloglama Kuralları 2): Amerikan Kongre Kütüphanesi tarafından, kurumlar arası kataloglama uygulamasına tutarlılık sağlamak ve katalogculara yol göstermek amacı ile, bilgi kaynaklarının kataloglanması için hazırlanmış kurallar dizini. Amerikan Kongre Kütüphanesi Konu Başlıkları (Library of Congress Subject Headings): Amerikan Kongre Kütüphanesi tarafından, bilgi kaynağının konusunu tanımlamak ve tutarlılığı sağlamak için oluşturulmuş başlık listesi. Amerikan Kongre Kütüphanesi Sınıflama Sistemi (Library of Congress Classification System): Amerikan Kongre Kütüphanesi tarafından, koleksiyonu konusal düzene koymak amacı ile geliştirilmiş, harf ve rakamlardan oluşan sınıflama tablosu. APG: Araştırma Süreci Planlama ve Politika Geliştirme Ofisi. Araştırma Veritabanı (AVT): Sabancı Üniversitesi bünyesinde üretilen bilimsel literatürün dijital ortamda toplandığı, saklandığı, indekslendiği, korunduğu ve erişime sunulduğu kurumsal arşive verilen isim. Bibliyografik Kayıt: Bir yayını bibliyografik olarak tanımlayan eser adı, sorumluluk (yazar, editör, çeviren vb.) edisyon, yayınevi, dağıtıcı, yayın tarihi, standart numara (ISBN/ISSN vb.) ve fiziksel özelliklerden oluşan kimlik bilgisi. Bilimsel Yayın Teşvik (BYT): Üniversite tarafından “Elsevier Scopus veritabanı kapsamındaki en yüksek %10’luk dilimde yer alan dergilerde, tam metni yayınlanmış SU adresli makale ve derleme türlerindeki yayınlara ödenen teşvik. Cutter Tablosu: Her bilgi kaynağına, tek bir yer numarası yaratmak için, Charles Amni Cutter tarafından geliştirilen tablo. Temel giriş öğesinin ilk harfi doğrudan alınır, tablodan onu izleyen harflerin rakamsal karşılığı bulunarak harf ve rakamlardan oluşan alfa-nümerik değer oluşturulur. Dijital Slayt Koleksiyon Programı: Slaytların Online Katalog üzerinden görüntüsünün sağlanması, kullanıcıların slaytları ödünç almasını kolaylaştırmak amacı ile slaydın eser adı, eserin yapılma yöntemi, eserin boyutları, eserin bulunduğu mekan bilgilerinin girildiği ve barkod numarasına göre verilerin saklandığı program. Editör: Kurumsal arşive eklenen kayıtların tüm süreçlerini kontrol eden ve arşivin işleyişinden sorumlu olan çalışanlar. ISBN (Uluslararası Standart Kitap Numarası): Her kitaba verilen ve yayının kimliğini göstermesini sağlayan 10 ve/veya 13 haneli uluslararası bir numaralama sistemi. ISSN (Uluslararası Standart Süreli Yayın Numarası): Yayınlanan her süreli yayına verilen ve süreli yayının kimliğini göstermesini sağlayan 8 haneli uluslararası bir numaralama sistemi. Item Kaydı: Araştırma Veritabanı'nda “Sabancı kimlikli” tüm yayınlar ve etkinlikler için oluşturulan kayıtlara verilen isim. Çağrı Takip Sistemi: Bilgi Merkezi'ndeki süreçlere ilişkin işlerin yapılmasında, özellikle bölümler arası işlerin yürütülmesinde izlenmesinde, denetlenmesinde ve sonuçlandırılmasında kullanılan sistemdir. Docserver: Bilgi Teknolojisi Birimi tarafından, diğer birimlerin hizmetine sunulan, yetki tanımlanan çalışanlar tarafından ulaşılabilen ve ağ üzerinden erişilerek kullanılan ortak depolama alanı. Kataloglama ve Sınıflama: Bilgi kaynakları için bibliyografik kayıt hazırlama ve yer numarası vererek koleksiyonlar içinde adresleme. Kullanılabilir Kayıt Bilgisi: Online Katalog'da yer alan bibliyografik bilgilerin yerleşim ve yararlanma özelliklerini belirlemek için kayıtlara yapılan son işlem. Link Bilgisi: Bağlantı kurulacak kaynağın internetteki adresi. MARC21: \"Makinece Okunabilir Katalog\" olarak adlandırılan ve AAKK2 / RDA'nın bilgisayar ortamındaki formatı. MDBF: Mühendislik ve Doğa Bilimleri Fakültesi. Missing: Envanter sonucunda ilk kez yerinde bulunmayan ve ödünç alındığı belgelenmeyen bilgi kaynaklarının koleksiyonda eksik olduğunu belirlemek için kullanılan statü tanımı. Monograf Dizi: Genellikle belirli bir konuyu sistematik olarak ve bütünüyle inceleyen ortak bir adla yayınlanan dizi. Online Katalog: Merkez bünyesinde kullanıma sunulan koleksiyonlar ile Merkez dışında bilgi ve belgelere İnternet üzerinden erişim sağlayan katalog. ORCID (Open Researcher and Contributor ID): Bilim insanları ve akademik otoriteleri benzersiz olarak tanımlamak için kullanılan tescilsiz alfanümerik kod. Otorite Dizini: Bibliyografik kayıtların giriş öğelerinin tek biçimliliğinin sağlanması amacı ile, yazar/kurum adı, konu başlığı ve seri adından oluşturulan ve güncel tutulan kayıt. PZ Sınıflama Numarası: LC Sınıflama sisteminde kolay okunabilir edebi yayınlar; ülke edebiyatlarına göre PZ tablosu içerisinde numaralandırılır. (Örneğin PZ7 İngiliz Edebiyatı, PZ33 Alman Edebiyatı) Bu numaralama sistemi kuruma özgü olarak organize edilir. RDA (Resource Description and Access - Kaynak Tanımlama ve Erişimi): AAKK2’ye dayanılarak oluşturulmuş, özellikle sayısal ve diğer bilgi kaynaklarının kataloglanması ve erişimi için geliştirilmiş yeni kurallar dizini. Sabancı Üniversitesi Mensupları: Halen Sabancı Üniversitesi bünyesinde yer alan ve üniversitenin kimliği ile bilimsel yayın üreten akademik, emeritus ve idari çalışanları, lisans, lisansüstü ve değişim öğrencileri vb. SHERPA RoMEO: Yayıncıların telif hakkı bilgilerini bünyesinde barındıran web sitesi. SCOPUS: Bilimsel yayınların değerlendirilmesinde kullanılan atıf indeksi. Scopus Author ID: Scopus tarafından ücretsiz olarak sağlanan benzersiz bir araştırmacı kimlik numarası. \"See\" (Bakınız): Kullanıcıyı bir ad veya konunun, katalogda kullanılmayan biçiminden kullanılan biçimine yapılan yöneltme. Status: Araştırma Veritabanı'ndaki kayıtlarda yayınların durumunu (submitted, accepted/in press, online first, published vb.) tanımlamak için kullanılan alan. Telif Hakkı: Edebi, bilimsel ve sanatsal alandaki her türlü özgün yaratının hak sahibi tarafından eserinin kullanımı için diğerlerine izin verme \"özel hakları\". Temel Giriş: Kataloglama kurallarına göre saptanan; yazar adı, eser adı veya tüzel kişiliklerden oluşan, bibliyografik künyenin oluşumuna temel teşkil eden öğeler. Üniversite Tarihi Arşivi Bilgi Kaynakları: Birimlerde saklanan, ancak Üniversite tarihi için değerli belge niteliğinde olan her tür resmi yazışma ve materyaller dışında kalan, Sabancı Üniversitesi tarihi, entelektüel mirası, üniversitenin eğitim, öğretim, araştırma çalışmaları, sosyal, kültürel ve akademik aktivitelerine ilişkin yapılacak araştırmayı destekleyecek, her tür bilgi ve bilgi kaynağını içeren bir dijital özel koleksiyon. Üniversite Tarihi Arşivi Konu Başlıkları Sistemi: Üniversite Tarihi Arşivi bilgi kaynaklarının konusunu tanımlamak ve tutarlılığı sağlamak için, Birimlerin görüşleri ve istekleri alınarak Üniversite Arşivi ve Belge Yönetimi Uzmanı tarafından geliştirilen, ana ilkelere uyumu açısından denetlenen ve Direktör onayı ile kabul edilen başlık listesi. Üniversite Tarihi Arşivi Sınıflama Sistemi: Koleksiyonu konusal düzene koymak amacı ile Birimlerin görüşleri ve istekleri alınarak Üniversite Arşivi ve Belge Yönetimi Uzmanı tarafından geliştirilen, rakam ve harflerden oluşan sınıflama tablosu. Üniversite Tarihi Arşivi Yer Numarası: Üniversite Tarihi Arşivi sınıflama numarası ve aynı sınıflandırma numarasına sahip Üniversite Tarihi Arşivi bilgi kaynaklarının arasında sistematik düzeni sağlamak amacı ile sınıflama numarasına eklenen bilgi kaynağı tür kodu, yayın tarihi ve sıra numarasından oluşan bir tamamlayıcı adres. Web of Science (WoS): Bilimsel yayınların değerlendirilmesinde kullanılan atıf indeksi. Web of Science Researcher ID: Web of Science tarafından ücretsiz olarak sağlanan benzersiz bir araştırmacı kimlik numarası. Yer Numarası: LC Sınıflama numarası ve aynı sınıflandırma numarasına sahip bilgi kaynakları arasında alfabetik düzeni sağlamak amacı ile sınıflama numarasına eklenen harf ve sayı karışımından oluşan bir tamamlayıcı adres. Temel girişin ilk harfi ve bir nümerik değerden oluşur. Cutter numarası ile birlikte kullanılır. Regulations 1. Kataloglama 1.1. Sabancı Üniversitesi Bilgi Merkezi'ne her tür ve formatta gelen bilgi kaynakları \"AAKK2 / RDA\" ya göre kataloglanır. 1.2. Bibliyografik kayıtlar, \"MARC21\" formatında düzenlenir. 1.3. \"MARC21\" formatında mevcut olan bibliyografik kayıtların tüm alanlarının yeni nesil katalog ve/veya web keşif araçları sistemleri ile entegrasyonu sağlanır. 1.4. Arşiv kayıtlarında kullanılmak üzere her tür bilgi kaynağı için \"MARC21\" formatında şablon hazırlanır ve kullanılması sağlanır. 2. Sınıflama 2.1. Bilgi Merkezi kaynaklarının sınıflandırılması \"LC Sınıflama Sistemi\"ne; \"Üniversite Tarihi Arşivi\"ndeki bilgi kaynaklarının sınıflandırılması \"Üniversite Tarihi Arşivi Sınıflama Sistemi\"ne göre yapılır. 2.2. Üniversite Tarihi Arşivi Sınıflama Sistemi a. Oluşturulma Yöntemi: Üniversite Tarihi Arşivi Sınıflama Sistemi aşağıdaki şekilde oluşturulur: Sınıflama sistemi bütün belgeleri kapsayacak şekilde planlanır. Üniversite'nin sonucunda belge ürettiği akademik, idari, finansal, hukuki, sosyal, kültürel faaliyetleri ve fonksiyonları dikkate alınarak ana ve alt fonksiyonlar belirlenir. Belirlenen fonksiyonlardan belgeleri tanımlayan seri ve alt seri başlıkları oluşturulur. Her bir seri ve alt seri başlığı bir diğerinden ayrılabilecek şekilde belirlenir. Bir konu için sadece bir simge terim oluşturulur. Sistemde, seri ve alt seri başlıkları fonksiyon süreci dikkate alınarak sıralanır. Her bir ana ve alt seri başlığına kısa tanımlama ve hızlı ulaşımı sağlamak amacı ile alfa-nümerik kodlar verilir. b. Güncelleme Sınıflama sistemi sürekli güncellenir. Üniversite'de ortaya çıkan yeni fonksiyonlar sınıflama sistemine eklenir. 2.3. Türk edebiyatındaki roman, şiir gibi yayınların sınıflandırılması, yazarların kendisine ve eserine numara verilerek oluşturulur. 2.4. Türk edebiyatı dışındaki roman, şiir gibi yayınların çevirilerinin sınıflandırılmasında, \"LC Sınıflama Sistemi\"ndeki genel numara alınır, çevirisinin eser adına Cutter numarası verilerek yer numarası oluşturulur. Eserde belirtilmiş ise orijinal başlık için ayrıca ek giriş yapılır. 2.5. Kullanıcı Hizmetleri'den gelen istekler doğrultusunda konu analizleri yapılır. 3. Konu Başlıkları 3.1. Bilgi Merkezi kaynaklarının konulandırılması \"LC Konu Başlıkları\"; Üniversite Tarihi Arşivi bilgi kaynaklarının konulandırılması \"Üniversite Tarihi Arşivi Konu Başlıkları Sistemi\"ne göre yapılır. 3.2. Bilgi Merkezi bilgi kaynaklarının konu başlıkları İngilizce, Üniversite Tarihi Arşivi bilgi kaynaklarının konu başlıkları Türkçe olarak düzenlenir. 3.3. Roman, şiir, hikaye gibi kaynaklara konu başlığı verilmez. Tarihi roman gibi özel konulu edebi eserlerde bu kural geçerli değildir. 4. Bibliyografik Kayıt Ögeleri 4.1. Bibliyografik kayıtlar oluşturulurken ve bilgi kaynakları sınıflandırılırken, standart AAKK2 / RDA'ya ek olarak aşağıdaki kuruma özgü kayıt ögeleri dikkate alınır. Aşağıdaki durumlarda ek giriş yapılır: a. Konferans ve akademik yayınlarında Sabancı Üniversitesi öğretim üyelerinin bildirilerinin olup olmadığı araştırılır, bildirileri var ise, bildirisi AAKK2 / RDA'ya göre kataloglanır, Araştırma Veritabanı ’na girilir, katalog kaydına içindekiler bilgisi oluşturulur. b. Makale içeren yayınlarda, Sabancı Üniversitesi öğretim üyelerinin makalesi olup olmadığı araştırılır; makalesi var ise, makale AAKK2 / RDA'ya göre kataloglanır, Araştırma Veritabanı ’na girilir, katalog kaydına içindekiler bilgisi oluşturulur. c. Video kaynak kayıtlarda, Sabancı Üniversitesi öğretim üyeleri ile ilgili bilgi var ise, öğretim üyesinin adına ek giriş yapılır. d . Birden çok cildi olan yayınlarda, cilt adları farklı ise analitik giriş yapılarak, her bir cildin adına, var ise yazarına ek giriş yapılır. e. Yayının bibliyografik bilgisi saptanırken, Bilgi Merkezi kullanıcılarını yönlendirebilecek her tür başlık ve yazar adına ek giriş yapılır. f. Bağış kaynaklar için bağışlayan ibaresi girilir. g. Bir kaynağın yazarlarından biri Sabancı Üniversitesi mensubu ise veya herhangi bir kaynağın içeriğindeki bölümlerden biri Sabancı Üniversitesi mensubuna ait ise bu durumda mutlaka SU mensubu yazara ek giriş verilir. 4.2. Aşağıdaki durumlarda analitik giriş yapılır: a. Bir yayın, bir monograf dizinin bir parçası ve bu monograf dizi adından tanınmakta ise, yayınlar monograf dizi bütünlüğü içinde sınıflandırılarak yer numarası verilir. Bu monografik dizinin her bir parçasına analitik giriş yapılır. b. Aynı set bütünlüğü içerisinde olduğu saptanan bilgi kaynaklarına tek bibliyografik kayıt oluşturulur, setin parçalarına analitik giriş yapılır. 4.3. Üniversite Tarihi Arşivi'ne ait bilgi kaynaklarında; a. Aynı tür haber başlığına sahip, içerik ve yorumsal farkı olmayan haberler için tüm haberleri kapsayacak ortak başlık kullanılır, ana giriş bu başlığa göre yapılır, not alanına kupür başlıkları, kupürün yayınlandığı yayının (gazete, dergi) adı ve tarihi, seri alanına kupürün yayınlandığı yayın adı ve tarihi yazılır ve tek bibliyografik kayıt oluşturulur. Haberlerin tümü bibliyografik kaydın görüntü bilgisine; özet, haberin altında haber başlığı, gazete adı ve tarihi yer alacak şekilde eklenir. b. Gazetelerde çıkan haberlerin, gazete adından taranabilmesi için seri alanına, aşağıdaki bilgiler girilir: Gazetenin adı, Haberin yayınlandığı tarih. c. Üniversitede düzenlenen ve sürekliliği olan etkinlikler için tek biçim başlık oluşturulur. 4.4. Süreli yayın bibliyografik kayıtlarında aşağıdaki özel durumlar uygulanır: a. Aboneliği sona erdiği bildirilen basılı süreli yayınların bibliyografik kaydında başlangıç sayısı, cilt ve tarih bilgisi içeren alana; bitiş sayısı, cildi ve tarih bilgisi girilerek, ilgili alanın kapatılması sağlanır. b. Aboneliği sona erdiği bildirilen elektronik süreli yayınlardan eski yılları koleksiyonda mevcut ve yararlanmaya açık ise, bibliyografik kaydında başlangıç sayısı, cilt ve tarih bilgisi içeren alana; bitiş sayısı, cildi ve tarih bilgisi girilerek, ilgili alanın kapatılması sağlanır. c. Aboneliği sona erdiği bildirilen elektronik süreli yayınlardan eski yılları koleksiyonda mevcut ve yararlanmaya açık değil ise süreli yayının bibliyografik kayıt bilgisi kapatılır, kataloglama tarihi silinir ve kullanılabilir kayıt bilgisi statüsü \"Not Renewed\" yapılır ve not alanına silindiği tarih ile kataloglama tarihi girilir. d. Basılı + Elektronik olarak Bilgi Merkezi koleksiyonunda bulunan süreli yayınlar için ayrı bibliyografik kayıt oluşturulur. Basılı olan süreli yayının bibliyografik kaydın not alanına elektroniği olduğu; elektronik olan süreli yayının bibliyografik kaydın not alanına basılısının olduğu bilgisi İngilizce olarak girilir. Link bilgisi her iki durumda da kayda eklenir. e. ISSN bilgisi bulunmayan süreli yayınlarda “9999-99xx” ile başlayan bir numara verilir. 4.5. Veritabanları bibliyografik kayıtlarında aşağıdaki özel durumlar uygulanır: a. CD veritabanı olarak alınan ve daha sonra online çevrilen veritabanlarından; CD'sinin koleksiyonda olması uygun görülmediği bildirilen veritabanlarının bibliyografik kayıt bilgisi kapatılır, kataloglama tarihi silinir, kullanılabilir kayıt bilgisi statüsü \"Not Renewed\" yapılır ve not alanına silindiği tarih ile kataloglama tarihi girilir. CD'sinin koleksiyonda olması uygun görüldüğü bildirilen veritabanlarının bibliyografik kaydında başlangıç sayısı, cilt ve tarih bilgisi içeren alana; bitiş sayısı, tarih bilgisi girilerek, ilgili alanın kapatılması sağlanır. b. Aboneliği sona erdiği bildirilen online veritabanının, bibliyografik kayıt bilgisi kapatılır, kataloglama tarihi silinir, kullanılabilir kayıt bilgisi statüsü \"Not Renewed\" yapılır ve not alanına silindiği tarih ile kataloglama tarihi girilir. 4.6. Bilgi kaynağı eki niteliğindeki multimedya kaynaklarına aşağıdaki işlemler uygulanır: Yayınların bibliyografik kaydına eki olduğu bilgisi yazılır, \"Kullanılabilir Kayıt Bilgisi\" kısmına eki olduğu bilgisi girilir, Yer numarasının altına \"Suppl.\" ilavesi yapılır. Bilgi kaynağı eklerine barkod etiketi yapıştırılmaz. Bilgi kaynağı eklerine şerit alarm yapıştırılmaz. 4.7. Yıllıklar, genel koleksiyon içinde değerlendirilir, yayın tarihi ve cilt numarası ögeleri yer numarasında ve üretilen sırt etiketinde belirtilir. 4.8. Bilgi Merkezi'ne bağış yoluyla gelen bilgi kaynaklarının bibliyografik kaydın \"590\" not alanına bağışlayan adı \"Donated by\" ibaresi ile birlikte yazılır ve Online Katalog’da görünmesi sağlanır. Kişilerin yaptığı bağışlarda, \"590\" not alanında yazan ibare olduğu gibi “730 02” alanına kopyalanır. Aynı bilgi kaynağın kullanılabilir kayıt bilgisindeki kaydının not alanına da eklenir. İçerik olarak değerli, zengin veya sayısal olarak 500’ün üzerine yapılan bağışlar için Bilgi Merkezi web sayfasında bulunan “ Bağışlar ” kısmında bağışlayanın adına göre link oluşturulur. 4.9. Bilgi kaynağında yer alan tüm ISBN bilgisi girilir. Basılı kaynaklarda e-ISBN bilgisi kayda eklenmez. 4.10 . Acil istenen kitaplar, veritabanları, multimedya kaynakları, slaytlar, rezerv koleksiyonu için istenen kaynakların bibliyografik kaydı öncelikli olarak oluşturulur. 4.11. Sömestir süresince elektronik rezerv olarak kullanılacak bilgi kaynakları için kataloglama tarihi olmayan geçici bibliyografik kayıt oluşturulur. Bilgi kaynağı Rezerv Koleksiyonundan çıkarıldığında bibliyografik kayıt silinmez, kapatılır. 4.12. Üniversitelere ait faaliyet raporları/etkinlik programları vb. kaynaklar, koleksiyona dahil edilecek ise teknik işlem yapılmaz. Bu kaynaklar Referans Koleksiyonu altına eklenir. Kullanılabilir kayıt bilgisinin “message” kısmında kaynakların bulundukları mekan belirtilir. Kaynaklara konu numarası verilmez. Elektroniği olanların basılısı koleksiyona dahil edilmez, kaynak elektronik olarak kataloglanır. 4.13. İçerisinde “Access code” olan kaynakların access code sayfaları taranır, PDF formatına çevrilerek barkod numarası verilir. Oluşturulan dosya sunucudaki ilgili alana aktarılır. Oluşturulan link bilgisi bibliyografik kayda eklenir. Access code’a ait olan barkod numarası kullanılabilir kayıt bilgisindeki barkod alanına ikinci sıraya eklenir. Katalogda daha anlaşılabilir olması için kaynağın; Not alanına \"ACCESS CODE IS NOT THE ELECTRONIC VERSION OF THE BOOK\" Kaynağın link alanına \"View the ACCESS CODE for online support materials of the book\" bilgileri eklenir. 4.14. “Bütün eserleri dizisi” bulunan kaynaklarda seri girişlerine ek olarak, kişi ismi için de “seri ek girişi” yapılır. 4.15. Avrupa Birliği ile ilgili kaynaklarda ikinci bir lokasyon olarak “Avrupa Çalışmaları Koleksiyonu” eklenir. 5. Yer Numarası 5.1. Bilgi Merkezi bilgi kaynakları yer numarası aşağıdaki ögelerden oluşur: a. Sınıflama Numarası: Bilgi kaynaklarının yerleşim düzenini sağlar, \"LC Sınıflama Sistemi\"ne göre verilir. b. Kitap Numarası: \" Cutter Tablosu \" esas alınarak aşağıdaki gibi oluşturulur: Sınıflama numarasından sonra nokta (.) işareti konulur. Temel girişin ilk harfi alınır, ikinci ve onu izleyen harfine \"Cutter Tablosu\"ndan numara (Cutter numarası) verilir. (Temel girişteki harf sıralaması tablolarda bulunmuyor ise en yakın harfler kullanılır) Bir yazarın aynı konuda, farklı yayın adı ile yayını var ise, Cutter numarası verilirken yayın tarihi ayıraç olur. Bir yazarın yayının farklı edisyonları farklı tarihte yapılmış ise, kitap numarasının altına edisyonun yapıldığı tarih eklenir ve ayıraç olur. Aynı yılda, bir yazarın yayınının farklı edisyonları yapılmış ise yayın tarihine bir harf eklenir. Bir yayının konusu, yazar adı ve yayının adı aynı, fakat biçimsel farklılıkları var ise eserin yayın tarihine harf eklenir. Bu harf tek ya da ikili olabilir. Aynı soyada sahip yazarlarda, yayının konusu ve yer numarası aynı ise, cutter numarasının ilk harfleri soyadına göre başlanır, devamında alfabetik düzene uygun olacak şekilde isimden verilmeye devam edilir. Konferans yayınlarında, konferansın tarihi yer numarasından sonra eklenir. Konferans yayınlarında, konu ve konferansın adı aynı ve birbirini sayı olarak izliyor ise aynı kitap numarasını alır ve konferansın tarihi ayıraç olur. Konferans yayınları seri şekilde birbirini izliyor ise, konferans tarihine bir harf eklenir. Aynı konferansın yeni edisyonu aynı yıl yapılmış ise, konferans tarihine bir harf eklenir. Konferansın konusu eğer özel ise ve o konuda yorum belirtiyor ise, konferans tarihine \"z\" harfi eklenir. c. Yayın Tarihi: Eserin yayın tarihini gösteren ve farklı edisyonları birbirinden ayıran bir öğedir. Yer numarasının altına eklenir. d. Cilt Bilgisi: Birden çok fiziki bütünlükte devam eden yayınları belirlemek için yer numarasının altına yazılır. İngilizce volume'un kısaltması \"v.\" kullanılır. Tek bir cilt birden fazla kaynaktan oluşuyorsa, “volume” bilgisinin devamında, İngilizce part’ın kısaltması olan “pt.” kullanılır. e. Kopya Bilgisi: Bir bilgi kaynağından kaç adet bulunduğunu gösterir. Yer numarasının altına İngilizce kopya bilgisi \"copy\" yazılır. Asistan kopyalarında “copy” bilgisinin başına “assist.” kısaltması eklenir. Genel koleksiyondan farklı olarak asistan kopyalarında “copy 1” bilgisi belirtilir. f. Tanımlayıcı Bilgiler: Ekler, indeks gibi tamamlayıcı bilgi kaynaklarını tanımlamak için kullanılır. Yer numarasının altına yazılır. Bu tanımlarda da İngilizce kısaltma kullanılır. g. Özel Koleksiyonlar: ERG ve SSM gibi özel koleksiyonlarda referans kaynaklarının yer numarasının başına “|3Ref|a” ibaresi getirilir. ERG gibi özel koleksiyonlarda süreli yayınların yer numarasının başına “|3Serials|a” ibaresi getirilir. 5.2. Üniversite Tarihi Arşivi bilgi kaynaklarının yer numarası aşağıdaki ögelerden oluşur: a. Sınıflama Numarası: Üniversite Tarihi Arşivi bilgi kaynaklarının yerleşim düzenini sağlar. \"Üniversite Tarihi Arşivi Sınıflama Sistemi\"ne göre verilir. b. Bilgi Kaynağı Türü: Bilgi Merkezi'ne gelen bilgi kaynaklarının tür adı anlamlı olarak kısaltılır. Üç haneli ve büyük harften oluşur. Sınıflama numarasının bilgi kaynağı türüne göre ayrılmasını sağlar. c. Tarih: Faaliyet tarihidir, belge yayınlanmış ise (kupür, bildiri vb.) yayın tarihidir. Yılları birbirinden ayıran bir öğedir. Yer numarasının altına eklenir. Tarihten sonra \"-\" kullanılır. d. Sıra Numarası: Bir bilgi kaynağının kaçıncı sırada olduğunu gösterir. Tarihin yanına yazılır. Üçlü sayıdan oluşur. e. Kopya Bilgisi: Bir bilgi kaynağından kaç adet bulunduğunu gösterir. Yer numarasının altına İngilizce kopya bilgisi \"copy\" yazılır. 6. Koleksiyon Tanımları ve Belirteçleri Bilgi Merkezi koleksiyonları, bilgi kaynaklarının içerik ve kullanım özellikleri ile saklama koşulları ve fiziki yapılarından ötürü farklı alanlarda bulunur. Bu açıdan, koleksiyonların bulunduğu alanlar belirteçlerle gösterilir ve bibliyografik kayıtta mekân tanımları kullanılır: 6.1. Genel Kitap Koleksiyonu: Genel kitap koleksiyonunda yer alan kaynaklar açık raflarda ödünç alınmaya hazır durumdadır. Koleksiyon, Bilgi Merkezi’nin sağ bloğunun üç katına yayılmıştır. Genel konular, felsefe, psikoloji, din, tarihe yardımcı konular, tarih, coğrafya, antropoloji ve sosyal bilimler kitapları (A-H) zemin katta; politika, hukuk, eğitim, müzik, güzel sanatlar, dil ve edebiyat kitapları (J-P) birinci katta; fen bilimleri, tıp, tarım, teknoloji, askeri bilimler, denizcilik ve kütüphanecilik konularındaki kitaplar (Q-Z) ikinci katta yer alır. Ağırlıklı olarak Sabancı Üniversitesi’nin eğitim programlarına paralel olarak geliştirilen zengin bir koleksiyondur. Kaynaklardan Bilgi Merkezi içerisinde yararlanılacağı gibi, kurallar doğrultusunda ödünç de alınabilir. Bu koleksiyondaki bilgi kaynaklarının yer numaralarının ifadesinde herhangi bir ek kod kullanılmaz, fakat mekânsal olarak ayırıcı tanım kullanılır. 6.2. Büyük Boy Koleksiyon: Boyutlarından ötürü (34 cm'den yüksek, 46 cm'den geniş) farklı mekânda bulundurulması gereken, kullanıcıya açık ve ödünç alınabilen kitap koleksiyonudur. Bilgi Merkezi’nin zemin katında yer alır. Bu koleksiyonun yer numaralarının başına \"Oversize\" kodu eklenir ve mekânsal olarak ayırıcı tanım kullanılır. (Not: Sanat koleksiyonu bu kapsamın dışındadır.) 6.3. Referans Koleksiyonu: Merkez bünyesinde kullanılabilecek, ansiklopedi, atlas, bibliyografya, sözlük, yıllık gibi kaynaklardan oluşan ve genel referans kaynağı niteliğinde olan, ödünç verilmeyen ve Bilgi Merkezi içerisinde kullanılan koleksiyondur. Bu koleksiyonun yer numaralarının başına \"Ref\" kodu eklenir ve mekânsal olarak ayırıcı tanım kullanılır. 6.4. Nadir Eserler Koleksiyonu: Çoğunlukla Osmanlı İmparatorluğu ve İstanbul Tarihi ile ilgili kaynaklardan oluşan “Nadir Eserler” koleksiyonu Bilgi Merkezi’nin zemin katında “G014” numaralı odada yer alır. Kaynaklar, içeriği ve fiziksel özelliğinden ötürü, denetimli şekilde yararlandırılır. Bu koleksiyonun yer numaralarının başına \"Rare\" kodu eklenir ve mekânsal olarak ayırıcı tanım kullanılır. 6.5. Multimedya Koleksiyonu: Basılı kaynaklar dışında kalan, görsel-işitsel amaçlı ve elektronik ortamdaki bilgi kaynaklarını ifade eder. Bu koleksiyonun yer numaralarının başına \"Multimedia\" kodu eklenir ve mekânsal olarak ayırıcı tanım kullanılır. 6.6. Slayt Koleksiyonu: Basılı kaynaklar ile görsel-işitsel amaçlı ve elektronik ortamdaki bilgi kaynaklarının dışında kalan bilgi kaynağını ifade eder. Yer numarasının ifadesinde herhangi bir ek kod kullanılmaz, fakat mekânsal olarak ayırıcı tanım kullanılır. 6.7. Süreli Yayınlar Koleksiyonu: Abone olunarak izlenen yayınlar ile ciltli dergilerden oluşan koleksiyondur. Yer numarasının ifadesinde herhangi bir ek kod kullanılmaz, fakat mekânsal olarak ayırıcı tanım kullanılır. Basılı dergilerin son sayıları rafların üzerinde, önceki sayıları ise rafların içerisinde tutulur. Ciltlenen basılı dergiler ise ciltli süreli yayınlar rafında tutulur. Sadece ciltli ve popüler dergiler ödünç verilebilir. Süreli Yayınlar koleksiyonunda yer alan diğer dergiler ise Bilgi Merkezi içerisinde kullanılmakta olup, ödünç verilemez. Süreli Yayınlar Koleksiyonu’nda yer alan popüler dergilerin güncel sayıları sergi raflarının üzerinde, geçmiş sayıları ise, “Süreli Yayınlar” deposunda 1 yıl süreyle saklanmaktadır. Türkçe ve İngilizce dillerindeki gazeteler Bilgi Merkezi’nin giriş katının sağ bloğunda yer almaktadırlar. Türkçe gazeteler 30 gün süre ile yabancı gazeteler ise 60 gün süre ile belirli bir bölümde tutulmaktadır. 6.8. Öğrenci Rezerv Koleksiyonu: Ders programlarını desteklemek amacı ile, öğretim üyelerinin istekleri doğrultusunda, oluşturulan özel bir koleksiyondur. Öğretim üyeleri tarafından, derslerinde kullanılmak üzere belirlenen kitap, DVD vb. her tür ve formattaki kaynaklardan her öğrencinin eşit olarak yararlanması için oluşturulan “Öğrenci Rezerv Koleksiyonu” ödünç verme bankosunun arkasında yer alır. Bu koleksiyona konulacak bilgi kaynaklarına ve ödünç alma sürelerine ilgili öğretim üyesi karar verir. Yer numarasının ifadesinde herhangi bir ek kod kullanılmaz, fakat mekânsal olarak ayırıcı tanım kullanılır. 6.9. Öğretim Üyeleri Rezerv Koleksiyonu: Öğretim üyelerinin istekleri doğrultusunda, öğretim üyelerinin kullandıkları, fakat öğrencilerin kullanmasını uygun görmedikleri bilgi kaynaklarından oluşan özel bir koleksiyondur. “Öğretim Üyesi Rezerv Koleksiyonu” ödünç verme bankosunun bulunduğu yerde ayrı bir bölümde yer alır. Yer numarasının ifadesinde herhangi bir ek kod kullanılmaz, fakat mekânsal olarak ayırıcı tanım kullanılır. 6.10. Üniversite Tarihi Arşivi Bilgi Kaynakları: Sabancı Üniversitesi tarihi, entelektüel mirası, üniversitenin eğitim, öğretim, araştırma çalışmaları, sosyal, kültürel ve akademik etkinliklerine ilişkin yapılacak araştırmaları destekleyen, her tür bilgi ve bilgi kaynağından oluşan hem fiziksel ortamda hem de dijital ortamda olan özel bir koleksiyondur. Bu koleksiyonu oluşturan bilgi kaynakları özel bir mekânda korunmaktadır. Başına kod eklenmez, fakat mekânsal olarak ayırıcı tanım kullanılır. 6.11. Sabancı Üniversitesi Tez Koleksiyonu: Kullanıcıya açık, denetimli olarak yararlanılan Sabancı Üniversitesi yüksek lisans ve doktora tezlerinden oluşan özel bir koleksiyondur. Tüm tezler ‘ Araştırma Veritabanı ’ ve Bilgi Merkezi kataloğundan tüm dünyaya sunulur. Tezlerin tam metinlerinin elektronik kopyası telif hakları doğrultusunda istek üzerine gönderilir. Tezin özeti, içindekiler ve anahtar kelimelerine kampüs içi ve dışı her yerden erişilir. Yer numarasının ifadesinde herhangi bir ek kod kullanılmaz, fakat mekânsal olarak ayırıcı tanım kullanılır. 6.12. Kolay Okunabilir Kitaplar Koleksiyonu: Temel Geliştirme Programı çerçevesinde sağlanan \"Kolay Okunabilir\" bilgi kaynaklarıdır. Bilgi Merkezi’nin birinci katında sağ blokta yer alır. Bu koleksiyonda çeşitli dillerde kaynaklar bulunur. Diller okulu programlarına bağlı olarak düzeyleri belirlenir. Kaynaklar basit, orta ve ileri seviyelere göre yerleştirilmiş olup, basit seviyedeki kaynaklar mavi, orta seviyedeki kaynaklar sarı ve ileri seviyedeki kaynaklar ise yeşil renkli etiketlendirilir. 6.13. Sakıp Sabancı Müzesi Koleksiyonu: Çoğunlukla sanat ve tarih konulu kitaplardan oluşan bu özel koleksiyon, Sakıp Sabancı Müzesi’nde yer alır. Bu koleksiyonda yer alan kaynakların statüleri \"SSM USE ONLY\" olarak ayarlanır. Genel SSM koleksiyonunda yer numarasının başına \"SSM\" kodu eklenir ve mekânsal olarak ayırıcı tanım kullanılır. Referans kaynaklar için, yer numarası önünde MARC21 kaydında ayrıcı tanım bulunur. 6.14. Avrupa Çalışmaları Koleksiyonu: Avrupa Birliği ile ilgili her konuda kaynağın Avrupa Çalışmaları başlığı altında taranabildiği bir koleksiyondur. Ayırıcı kod kullanılmaz. Bibliyografik kayıtta “Location”a ek mekân kodu eklenir. 6.15. Elektronik Kitap Koleksiyonu: Bilgi Merkezi genel kitap koleksiyonunun büyük bir bölümü elektronik kitaplardan oluşur. E-kitaplara “Katalog Tarama”dan ya da çeşitli veritabanlarından erişilebilir. Ayrıca, zengin bir içeriğe sahip koleksiyonda yer alan kaynaklara, kullanıcılar kampüs içinden ve kampüs dışından erişebilirler. Elektronik kitaplar, sağlayıcı firmaya göre değişik özelliklere sahip olup, bazıları masa üstüne indirilebilir, bazıları sadece kısıtlı olarak çıktı alınabilir, bazıları ise basılı kitap gibi elektronik olarak ödünç alınabilir. 6.16. Araştırma Veritabanı: Araştırma Veritabanı , Sabancı Üniversitesi’nin bilimsel ve entelektüel mirasını, araştırma sonuçlarını içeren bir açık arşividir. Öğretim üyelerinin makale, kitap, bildiri, tez, monograf, working paper ve teknik rapor vb. türlerindeki eserleri ve faaliyetleri; öğrencilerin tezleri ve idari personelin çalışmalarını içerir. Koleksiyondaki kaynaklara \" Araştırma Veritabanı \" üzerinden erişilebilmektedir. Bu veritabanı için ‘E-Print’ programı kullanılmaktadır. 6.17. SU İnşaat Fotoğrafları: Sabancı Üniversitesi kampüsü inşaatının başlangıcından günümüze kadar kampüste yer alan binaların fotoğraflarının yer aldığı özel bir koleksiyondur. 6.18. Osmanlı Kültürü İmajları Koleksiyonu: Osmanlı sanatı ve kültürü ile ilgili imajlardan oluşan koleksiyon, bu alanda oluşturulmuş ilk dijital koleksiyondur. “Osmanlı Kültürü İmajları Koleksiyonu”na, Bilgi Merkezi kataloğundan erişilir. Aynı zamanda özel olarak oluşturulmuş “Gelişmiş Tarama” üzerinden slaytın Adı (Title), Yazar / Sanatçı (Author/Artist), Tür (Genre), Yer (Location), Sınıflama (Classification) ve Kaynak (Source) kriterleri ile taranarak görüntülenebilir. 6.19. Sanat Tarihi Slaytları Koleksiyonu: Sanat tarihi ile ilgili imajlardan oluşun koleksiyonda yer alan kaynaklara, prehistorik zamandan günümüze tüm dönemleri gösteren bir zaman çizelgesi ile de erişilir. Sanat Tarihi Slaytları Koleksiyonu, gelişmiş tarama üzerinden slaytın Adı (Title), Yazar / Sanatçı (Author/Artist), Bölge (Region), Zaman (Period), Stil (Style), Hareket (Movement), Tür (Genre) ve Yer (Location) kriterleri ile taranabildiği gibi, tarama sonucu oluşturulan listedeki slaytlar elektronik ortamda düzenlenerek ödünç alınabilir. 6.20. Abidin Dino Koleksiyonu: Abidin Dino’nun kişisel mektupları, gazete ve dergi kupürleri, davetiye, broşür, poster, fotoğraf ve kitaplarının yanı sıra kendisi ile ilgili yayınlanmış kitaplardan oluşur. 6.21. Harita Koleksiyonu: Bilgi Merkezi bünyesinde kullanılabilecek, referans kaynağı niteliğinde olan, ödünç verilmeyen koleksiyondur. 6.22. Eğitim Reformu Girişimi Koleksiyonu: Karaköy Minerva Han Binası’nda yer alan ve ERG’ye bağış olarak gelen kaynaklardan oluşan özel bir koleksiyondur. Bu koleksiyonda yer alan kaynaklar ödünç alınabilir. Genel ERI koleksiyonunda yer numarasının ifadesinde herhangi bir ek kod kullanılmaz, fakat mekânsal olarak ayırıcı tanım kullanılır. Yalnızca, Referans kaynaklar ile süreli yayınlar için, yer numarası önünde MARC21 kaydında ayrıcı tanım bulunur. 6.23. SUKids Koleksiyonu: Bilgi Merkezi’ne bağışlanan çocuk kitaplarıyla oluşturulan bir koleksiyondur. Yaş gruplarına göre sınıflandırılır ve özel bir sınıflama numarası verilir. Yaş grupları için renkli etiketler ayraç olarak kullanılır. Koleksiyon Bilgi Merkezi binasının birinci katında yer alan, 1007 numaralı odanın girişinde yer alır. 7. Kullanılabilir Kayıt Bilgisi a. Bilgi kaynakları, kullanıma sunulmadan önce kataloglama modülünde “Kullanılabilir Kayıt Bilgisi” oluşturulur. Ayrıca mevcut olan kullanılabilir kayıt bilgilerinin tüm alanlarının yeni nesil katalog ve/veya web keşif araçları sistemleri ile entegrasyonu sağlanır. \"Kullanılabilir Kayıt Bilgisi\" ögeleri aşağıda verilmiştir. Bilgi kaynağının yer aldığı fiziki alanın kodu Barkod numarası Yer numarası Bilgi kaynağının en son durumunu gösteren statüsü Yayının sağlanma şekli Kaynağın yararlandırma şekli (ödünç verme süresini belirleyen kod) Yayının bütünlüğünü tamamlayan ek belgeler bilgisi Bilgi kaynağı türü Envanter, kayıp ve ayıklama bilgisi / Kaybedilen ve hasarlı kaynak bilgisi / Bilgi kaynağı tür kodları / PZ koleksiyon düzeyleri / Bağışlayan bilgisi vb. b. Üniversite Tarihi Arşivi kayıtlarında kullanılmak üzere her tür bilgi kaynağı için \"Kullanılabilir Kayıt Bilgisi\" şablonu hazırlanır ve kullanılması sağlanır. c. Koleksiyondaki bütün elektronik kaynakların kullanılabilir kayıt bilgisi “suppress” yapılır. d. Dergi eki olan multimedya kaynakların “message” alanına “CD/DVD is available in multimedia collection” bilgisi; “note” alanına ise ilgili derginin “bibliyografik kayıt numarası” eklenir. 8. Özel Kurumsal Düzenlemeler 8.1. Slayt Koleksiyonu aşağıdaki şekilde düzenlenir: a. Kataloglama: Kitabın eki olan veya kitaptan üretilen slaytlar; analitik olarak kataloglanır. Tek veya set bütünlüğü içerisinde gelen slaytlar tek olarak kataloglanır ve set adına ek giriş yapılır. b. Sınıflama Numarası: Slaytların sınıflandırılması \"LC Sınıflama Sistemi\"nin üçüncü düzeyi kullanılarak yapılır ve sınıflandırma numarası konu / coğrafik / bölge /binalar / dönem veya kişi / sanatçının numarası göz önüne alınarak verilir. Kitabın eki olan veya kitaptan üretilen slaytlara kitabın sınıflama numarası verilir. Sınıflama numarasından sonra slayt numarası \"slide 1\"den başlayarak artarak devam edecek şekilde yer alır. Slayt üzerinde ana başlık veya altında alt başlık olan ve bir sanatçıya ait olmayan slaytlar; ana başlığa göre sınıflandırılır. Slaydın üzerinde sanatçının/kişinin adı ve eseri olan slaytlarda \"LC Sınıflama Sistemi\"nde verilen sanatçının/kişinin kendisinin sınıflandırma numarası alınır. Sınıflama numarasından sonra slayt numarası \"slide 1\"den başlayarak artarak devam edecek şekilde yer alır. c. Konu Başlıkları: Slaytların konulandırılması, \"LC Konu Başlıkları Sistemi\"ne göre yapılır, ve konu başlıklarının; ana - alt konu / zaman belirli ise zaman, coğrafi konu, özel isimler ve kişi isimleri içerecek şekilde tamamlanması sağlanır, ülkesine göre konu başlığı verilir. Kitabın eki olan veya kitaptan üretilen slaytların; konu başlıkları slaydın içeriğine göre verilir. Slayt üzerinde ana başlık, altında alt başlık olan ve bir sanatçıya ait olmayan slaytlar; konu başlığı slaydın üzerinde bulunan ana başlığa ve içeriğe verilir. Slaydın üzerinde sanatçı / kişinin adı ve eseri olan slaytlar; sanatçının / kişinin adına eserine, sanatçının/kişinin alanına, sanatçı ise sanatın periyoduna ve ülkesine göre konu başlığı verilir. d. Barkod Numarası: Satın alınan ve üretilen slaytların görüntüleri, Server'da ilgili alana eklenir ve barkod numarası verilir, bu barkod numarası kullanılabilir kayıt bilgisine eklenir. e. Slayt Görüntüsü: Slayt görüntüsü sağlanır, bibliyografik kayda eklenir ve görüntü denetlenir. 8.2. Multimedya Koleksiyonu a. Video kayıt kaynaklar; eğlence ve dokümanter amaçlı olarak organize edilir. b. Video kayıt kaynakların bibliyografik kayıtları aşağıdaki bilgileri kapsayacak şekilde oluşturulur: Tüm oyuncuların listesi ilgili alanda verilir ve tümüne ek giriş yapılır. Emeği geçenlerin listesi ilgili alanda verilir ve tümüne ek giriş yapılır. Formatı Süresi Dili c. Bilgi kaynağı niteliğinde olan multimedya kaynakları ile ilgili aşağıdaki işlemlerin yapılması ve bibliyografik kayıta eklenmesi sağlanır: Video Kayıt Kaynaklar: Poster bilgisinin hazırlanması Fragmanın sağlanması Eleştiri bilgisinin eklenmesi Ses Kayıt Kaynaklar: Poster bilgisinin hazırlanması Dijital ses bilgisinin sağlanması d. Ders programını desteklemek için üretilen malzemelerden fiziksel olarak barkod etiketi yapıştırılması uygun olanların barkod etiketi yapıştırılması sağlanır. 8.3. PZ Koleksiyonu a. Temel Geliştirme Programı çerçevesinde sağlanan \"Kolay Okunabilir\" bilgi kaynakları, Bilgi Merkezi Danışma Kurulu Temel Geliştirme Programı Temsilcisi ile işbirliği yapılarak belirlenir. b. \"LC Sınıflama Sistemi\"nde \"Edebiyat\" bölümü olan PZ, kuruma özgü aşağıdaki şekilde düzenlenir: PZ7 İngiliz ve Amerikan Edebiyatı PZ23 Fransız Edebiyatı PZ33 Alman Edebiyatı PZ43 İtalyan Edebiyatı PZ73 İspanya Edebiyatı PZ90.T8 Türk Edebiyatı c. Cutter numarası olarak; yazarın soyadı numaralandırılır ve eser adının ilk harfi ile ikinci harfi doğrudan alınır, (Örnek: Jane Austen'in Emma adlı kitabı bu kurallar doğrultusunda \"PZ7.A97Em\" olarak numaralandırılır.) d. Seviyeleri daha önce belirlenen PZ grubundaki bilgi kaynakları renkli etiketle aşağıdaki şekilde düzenlenir: Mavi etiket: \"Basic\" seviyesi Sarı etiket: \"Intermediate\" seviyesi Yeşil etiket: \"Upper Intermediate\" seviyesi 8.4. Devlet Planlama Teşkilatı Yayınları aşağıdaki şekilde düzenlenir: a. Kalkınma planlarında ana giriş Devlet Planlama Teşkilatı ve devamında varsa, alt komisyonu belirtilerek yapılır. Sınıflama numarası LC Sınıflama Sistemi’nden verilir ve kalkınma planı yılı alınır. Karışıklıkları önlemek için Cutter numarası, varsa alt komisyonun isminden verilir. b. Kalkınma planına bağlı program gibi ekler için; kalkınma planının yer numarası alınır, program adının ilk harfi büyük olarak yer numarasından sonra yer alan tarihe eklenir. c. DPT tarafından yayınlanan fakat sorumluluğu kendisine ait olmayan yayınlar; sorumlusu var ise sorumlusuna göre ana giriş yapılır, yok ise yayının adından giriş yapılır ve konusuna göre sınıflandırılır. 8.5. Nadir Eserler Koleksiyonu: a. Değerlendirme: Bir eserin, Nadir Eserler Koleksiyonu’na eklenebilmesi için aşağıda belirtilen kriterler doğrultusunda değerlendirme yapılır; Tarihine ve fiziksel özelliklerine bakılmaksızın, tüm yazma ve taş baskı eserler, 1928 ve öncesi yıllarda Osmanlıca, Arapça ve Farsça dillerinde yazılan tüm eserler, 19. yüzyılın sonuna kadar basılan tüm eserler (eserin özelliklerine göre bu tarih 20. yüzyılın ortalarına kadar çekilebilir), Önemli alanlardaki ilk basımlar, Sınırlı sayıda basılmış (250 ya da daha az sayıda) ve/veya ikinci nüshası bulunmayan bazı eserler, Özel ciltleme teknikleri kullanılan eserler, İlk baskı teknikleriyle basılmış eserler ve/veya değerli baskı, fotoğraf veya görseller içeren eserler (çizim, gravür, tezhip, minyatür, ebru vb.), Değerli haritalar ve plakalar içeren eserler, Farklı kâğıt türü kullanılmış eserler, Ünlü bir kişiye ait imza, yazı veya ek açıklamaları içeren eserler, Genel koleksiyonun sağlayabileceğinden daha fazla güvenlik gerektiren eserler, Piyasa değeri çok yüksek olan eserler, Minyatür kitaplar (10 santimetre veya daha az). b. Kataloglama: Bu koleksiyondaki kaynakların yer numaralarının başına \"Rare\" kodu eklenir ve mekânsal olarak ayırıcı tanım kullanılır. Kataloglama işlemi tamamlandıktan sonra, “ https://archive.org/ ” adresinden kaynağın elektronik formatıaranır. Var ise, elektronik kaynak, Server’a indirilir ve katalog kaydına link verilir. c. Etiket: “ Etiketleme Yönergesi (IIC-C820-09) ” doğrultusunda işlem yapılır. d. Korunması: Koleksiyona ait kaynaklar, sadece nadir eserlerin yer aldığı, Bilgi Merkezi’nin zemin katında yer alan “G014” numaralı “Nadir Eserler Odası”nda muhafaza edilir. Kaynaklar, plastik koruyucu kap veya özel kutular içerisinde saklanır. e. Yararlandırma: Nadir Eserler ödünç verilmez. Bilgi Merkezi içerisinde ve denetimli olarak yararlandırılır. Kullanıcı, Bilgi Merkezi yetkilisinin izni olmadan, nadir eserden çekim yapmak üzere, dijital kamera, cep telefonu vs. kullanamaz. 9. Hasarlı Bilgi Kaynakları: Kullanıcı tarafından hasar verilenler ve/veya hasarlı olarak bildirilen ve/veya hasarı denetimler sırasında saptanan ve kullanılmayacak durumda olan bilgi kaynakları için aşağıdaki işlemler yapılır. 9.1. Hasarlı kaynaklar için yıl bazında tek bir bibliyografik kayıt oluşturulur. Envanterden çıkarma işlemi \" Envanter ve Ayıklama Yönergesi (IIC-C820-12) ” doğrultusunda yapılır. 9.2. Hasarı olan kaynağın başlığı, barkod numarası, bibliyografik kayıt numarası, sipariş numarası, fatura tarihi, fatura numarası ve fiyatı hasarlı kaynaklar için oluşturulmuş bibliyografik kayda eklenir. Kaynak bağış ise bağışlayan bilgisi eklenir. Kullanılabilir kayıt bilgisi ve varsa sipariş kaydı bu kayda taşınır. Hasarı olan kaynağın tek kopyası var ise bibliyografik kaydın bilgileri alınarak kayıt silinir. Kullanılabilir kayıt bilgisi ve varsa sipariş kaydı hasarlı kaynaklar için oluşturulmuş kayda taşınır. Hasarlı kaynağın birden fazla kopyası var ise bibliyografik kayıt ile ilgili herhangi bir işlem yapılmaz. 910 alanındaki barkod numarası silinir. Kullanılabilir kayıt bilgisi ve varsa sipariş kaydı hasarlı kaynaklar için oluşturulmuş kayda taşınır. Sipariş kaydı tek ise sadece ilgili kaynağın sipariş kaydı bilgisi not olarak kullanılabilir kayıt bilgisine eklenir. Kaydın bibliyografik kayıt bilgisi PDF dosyası haline getirilir ve 856 link oluşturularak kayda eklenir. 10. Kaybedilen Bilgi Kaynakları: Kullanıcı tarafından kaybedilen, bedeli ödenen ve/veya ödenmeyen, bir yıl boyunca raf denetimi sırasında kayıp olduğu saptanan, iki yıl üst üste yapılan envanter sırasında kayıp olduğu belirlenen bilgi kaynakları için aşağıdaki işlemler yapılır. 10.1. Kaybedilen ve/veya kayıp olan kaynaklar için yıl bazında tek bir bibliyografik kayıt oluşturulur. Envanterden çıkarma işlemi \" Envanter ve Ayıklama Yönergesi (IIC-C820-12) \" doğrultusunda yapılır. 10.2. Kaybedilen ve/veya kayıp olan kaynağın başlığı, barkod numarası, bibliyografik kayıt numarası, sipariş numarası, fatura tarihi, fatura numarası ve fiyatı kayıp kaynaklar için oluşturulmuş bibliyografik kayda eklenir. Kaynak bağış ise bağışlayan bilgisi eklenir. Kullanılabilir kayıt bilgisi ve varsa sipariş kaydı bu kayda taşınır. Kaybedilen ve/veya kayıp olan kaynağın tek kopyası var ise bibliyografik kaydın bilgileri alınarak kayıt silinir. Kullanılabilir kayıt bilgisi ve varsa sipariş kaydı kayıp kaynaklar için oluşturulmuş kayda taşınır. Kaybedilen ve/veya kayıp olan kaynağın birden fazla kopyası var ise bibliyografik kayıt ile ilgili herhangi bir işlem yapılmaz. 910 alanındaki barkod numarası silinir. Kullanılabilir kayıt bilgisi ve varsa sipariş kaydı kayıp kaynaklar için oluşturulmuş kayda taşınır. Sipariş kaydı tek ise sadece ilgili kaynağın sipariş kaydı bilgisi not olarak kullanılabilir kayıt bilgisine eklenir. Kaydın bibliyografik kayıt bilgisi PDF dosyası haline getirilir ve 856 link oluşturularak kayda eklenir. 11. Kurumsal Arşiv (Araştırma Veritabanı) 11.1. Kurumsal Arşiv’e kayıt girişleri SU mensupları tarafından yapılır ve editörler tarafından onaylanarak, sisteme aktarılır. Kayıtlarda yer alan tüm bilgilerin sorumluluğu kayıt sahibine aittir. 11.2. SU mensupları tarafından üretilen herhangi bir yayının kurumsal arşive eklenebilmesi için ön koşul, yayının “Sabancı Üniversitesi” adresli olarak hazırlanmış olmasıdır. Bu kriteri sağlayan tüm yayınlar için, yayın türüne göre sistemde mevcut seçeneklerden biri seçilerek “item kaydı” oluşturulur. SU öncesi yayınlar için ise, yine kurumsal arşivin içerisinde yer alan “Profile” alanına giriş yapılır. 11.3. Araştırma Veritabanı’na eklenen; “Patent”, “Proje” ve “Awards, Honors, Fellowships” türündeki kayıtların editörlüğü “ALP” tarafından, Mühendislik ve Doğa Bilimleri Fakültesi’ne ait “Thesis / Masters' Projects Supervision” türündeki kayıtların editörlüğü “MDBF” tarafından, Yukarıdaki maddelerde sözü geçen kayıt türleri dışındaki tüm kayıtların editörlüğü ise “Bilgi Merkezi” tarafından yapılır. 11.4. Kurumsal arşivde oluşturulan kayıtların görünürlüğü, “bibliyografik bilgiler” ve “tam metinler” için ayrı ayrı ayarlanabilir. Kayıtlar aşağıda belirtilen düzeylerde arşive eklenebilmektedir. “public” (tüm dünyaya açık olarak) “registered users only” (sadece SU mensuplarına açık olarak) “repository staff only” (sadece editörler ve kayıt sahibine açık olarak) 11.5. Kurumsal arşive eklenen tüm tam metinler telif haklarına uygun olacak şekilde gerekli kontroller yapılarak, sisteme aktarılır. Buna göre; Tam metni “public” olan tüm yayınların, telif hakları “Sherpa Romeo” sitesinden kontrol edilir ve tam metnin görünürlüğü bu bilgilere uygun olarak düzenlenir. Tam metni “public” olup, telif hakları ile ilgili bilgilere ulaşılamadığı takdirde, tam metnin görünürlüğü kayıt sahibinin belirlediği şekilde bırakılır. Bu durumda sorumluluk tamamen kayıt sahibine aittir. Kısıtlama getirilmiş tam metinler kayıt sahibinin belirlediği şekliyle kabul edilerek, sisteme aktarılır, üzerinde herhangi bir düzenleme yapılmaz. 11.6. Kurumsal arşivdeki item türleri temelde “yayınlar” ve “etkinlikler” olarak ikiye ayrılır. Buna göre; Etkinlik olarak sisteme girilen tüm kayıtlarda, giriş yapan kişilerin verdiği bilgiler doğru olarak kabul edilerek, sisteme aktarılır. Bu tip kayıtların hepsi standart olarak dış dünyaya kapalıdır ve kayıtlar yalnızca kaydı oluşturan kişi ile editörlerin görebileceği şekilde düzenlenmiştir. Yayın olarak sisteme girilen “published” ve “online first” haricindeki tüm kayıtlarda, giriş yapan kişilerin verdiği bilgiler doğru olarak kabul edilerek, sisteme aktarılır. Bibliyografik verinin görünürlüğü kaydı oluşturan kişinin belirlediği şekliyle bırakılır. “Published” ve “Online first” olan tüm yayınların bilgileri yayıncı sayfası, atıf indeksleri vb. yerlerden kontrol edilir, doğruluğu onaylanır ve kayıt standardı için gerekli güncellemeler yapılarak sisteme aktarılır. Bu tip yayınların bibliyografik verisi giriş yapan kişi tarafından kısıtlanmış olsa bile, kayıt dış dünyaya açık olacak şekilde “public” olarak ayarlanarak sisteme aktarılır. Bibliyografik kaydın açık olması, tam metnin de açık olmasını gerektirmez. Yayınların kontrolünde, öncelikle “WoS” verileri, “WoS”da bulunamaz ise “Scopus” verileri dikkate alınır. Özellikle, “yayın türü” ve “yıl” bilgisi atıf indekslerinde ve yayıncı sayfasında belirtildiği gibi alınır. Konferans bildirilerinde, zorunlu alan olan “ay/yıl” bilgisi yayıncı ve/veya atıf indekslerinde belirtilmemiş olur ise, bu durumda konferansın yapıldığı tarih dikkate alınarak belirlenir. “Papers in Conference Proceedings” ve “Working Paper / Technical Report” türündeki kayıtların tam metinlerinin kayıtlara eklenmesi zorunludur. Tam metinlerin eklenmediği durumlarda, kayıt iade edilir ve tam metin talep edilir. 11.7. Arşive aktarılmış olan kayıtların; Bibliyografik bilgilerinde ve/veya tam metninde güncelleme yapılacaksa, bilgiler editörlere iletilir ve güncellemenin yapılması sağlanır. Kayıt sahibi arşivde olan kayıtlar üzerinde güncelleme yapamaz. Eğer kaydın statüsü değiştiyse, yani “submitted” aşamasındaki bir kayıt “accepted/in press” olduysa veya “online first” olan bir kayıt “published” statüsüne geçtiyse, bu durumda güncelleme kayıt sahibi tarafından “new version” seçeneği kullanılarak yapılır. Bu sayede eski kayda bağlı olarak yeni bir kayıt oluşturulur. Birbirine bağlı olarak sisteme aktarılan bu tip kayıtlarda, eski kayıtlar sistem tarafından saklanır ancak sadece en son girilmiş olan kayıt raporlarda ve tarama sonuçlarında görünür, diğeri görünmez. Kayıtların silinmesi gerektiğinde, kayıt sahibi tarafından sistem üzerinden talep gönderilir ve buna göre kayıt kontrol edilir ve gerekliyse silinir. Sistemde yer alan “published” kayıtlar için gelen silinme talepleri kabul edilmez. 11.8. Kurumsal arşivi kullanmakta olan ve/veya ilk kez kullanacak olan tüm araştırmacıların, mevcut “ORCID, Web of Science Researcher ID ve Scopus Author ID” bilgilerini sisteme eklemesi kurumumuz tarafından önerilmekte ve beklenmektedir. 11.9. Kurumsal arşiv ile ilgili faaliyetler, yılda bir kez, her yılın Ocak ayı içerisinde, Yükseköğretim Bilgi Sistemi (YÖKSİS) üzerinden erişime açılan “Akademik Arşiv Bilgi Formu”nu doldurmak suretiyle rapor edilir. 11.10. Kurumsal arşivler ile ilgili gelişmeler takip edilir ve gerekli güncellemeler standartlara uygun olacak şekilde periyodik olarak yapılır. 12. Bilimsel Yayınları Teşvik (BYT) 12.1. Bilimsel Yayınları Teşvik formu ile ilgili işlemler “ Bilimsel Yayın Teşvik Yönergesi (IRG-A440-04) ”nde belirtilen kurallara bağlı olarak, “ Bilimsel Yayın Teşvik Prosedürü (PRG-A440-04-01) ” doğrultusunda yürütülür. 12.2. Bilimsel Yayınları Teşvik sürecinde; Dergi listesinin güncellenmesi Araştırma Süreci Planlama ve Politika Geliştirme Ofisi’nin, Formdaki bilgilerin kontrolü ve doğruluğunun onaylanması Bilgi Merkezi’nin, Ödeme işlemleri ise İnsan Kaynakları, SUNUM İnsan Kaynakları ve Mali İşler’in sorumluluğundadır. 13. Eğitim Etkinlikleri ve Duyurular: 13.1. Bilgi kaynaklarının organizasyonu ile ilgili Bölüm içi eğitim programları Yönetim'in onayı ile planlanır, hazırlanır ve yürütülür. 13.2. Bilgi kaynaklarının organizasyonu ile ilgili yapılan her türlü değişiklikler ilgili Bölüm'lere duyurulur. 14. Proje Hazırlama Bilgi kaynaklarının organizasyonu ile ilgili projeler hazırlanır, planlanır ve Yönetim'e öneriler sunulur, Yönetim'in onayı doğrultusunda proje yürütülür. 15. Yardımcı / Destek Kaynak, Doküman ve Gereçler 15.1. Bibliyografik kayıtların oluşturulması ve geliştirilmesine yardımcı olmak üzere uluslararası kural dokümanları sağlanır, izlenir ve yararlanılır. 15.2. Bibliyografik kaynakların oluşturulmasını ve organize edilmesini sağlayacak araç ve gereçler araştırılır, sağlanır, izlenir ve yararlanılır. 16. Dosyalama: 16.1. Yazışmalar jenerik e-posta adresinden yürütülür ve saklanır. Yıllık olarak yazışmalar cd ortamına aktarılır, bir kopyası Bilgi Merkezi arşivine iletilir. 16.2. Gelen belgeler, \" Yazışma Yönetimi Yönergesi (IGS-S1010-01) \" doğrultusunda dosyalanır ve saklanır. 16.3. Formlar \" Kayıtların Kontrolü Yönergesi (IGS-S620-05) \" doğrultusunda listesi tutulur, dosyalanır ve saklanır. 16.4. İşler, Çağrı Takip Sistemi üzerinden yürütülür ve yazışmalar burada saklanır. 17. Raporlama: 17.1. Faaliyetler ve istatistikler aylık / yıllık olarak Docserver’a yüklenerek Yönetim'e rapor edilir. 17.2. Kullanıcılardan gelen ve/veya yapılan işler sırasında saptanan iyileştirme/güncelleme ve istekler \" Düzeltici Faaliyet Formu (FGS-S620-03-01) \"na eklenerek Yönetim’e rapor edilir. Related Procedures Bilgi Kaynaklarını Organize Etme Prosedürü (PIC-C820-0701) Related Forms Bibliyografik Kayıt Oluşum İstatistik Formu (FIC-C82007-01) Bibliyografik Kayıt Oluşturma Talimatı (FIC-C82007-02) Üniversite Tarihi Arşivi Bilgi Kaynakları İşlem Talimatı (FIC-C82007-04) Kurumsal Arşiv Uygulama Talimatı (FIC-C82007-05) Related Form Links"
}