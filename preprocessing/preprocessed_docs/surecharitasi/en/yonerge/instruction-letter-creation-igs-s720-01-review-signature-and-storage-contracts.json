{
  "source_path": "surecharitasi/en/yonerge/instruction-letter-creation-igs-s720-01-review-signature-and-storage-contracts.html",
  "title": "Instruction Letter on the Creation (IGS-S720-01) Review, Signature, and Storage of Contracts | Yönerge",
  "lang": "tr",
  "html_lang": "",
  "text": "Instruction No IGS-S720-01-V03 Effective Date 25-06-2002 Update Date 21-06-2016 Related Unit / Owner Approved by BT / Board of Trustees Aim Yönergenin amacı, Üniversitenin taraf olduğu sözleşmelerin hukuka uygunluğunun ve Üniversitenin menfaatlerini gözetecek şekilde düzenlenmesinin ilke ve kurallarını belirlemektir. Scope Üniversitenin taraf olduğu tüm sözleşmelerin oluşturulması, incelenmesi, imzalanması ve saklanması sürecini kapsar. Principle Üniversite tarafından yapılan her türlü mal ve hizmet alımlar ile Üniversite’yi yükümlülük altına sokacak her türlü işlemlerin sözleşme ile yapılması esastır. Sözleşmelerin ilgili birimlerce sahiplenilmesi ve süreç sonuçlanana dek takip edilmesi esas olup Hukuk Danışmanı tarafından yapılacak inceleme sözleşmelerin hukuka uygunluğunun değerlendirilmesi ve hukuki risklerin ortaya konması ile sınırlıdır. Hukuk Danışmanı tarafından işaret edilen riskler ilgili birimlerce değerlendirilecek, söz konusu hususlarla ilgili karar ilgili birimlere ve son olarak imza yetkililerine ait olacaktır. Hukuk Danışmanı, imzaya gönderilen sözleşmelerdeki hukuki riskleri webform üzerindeki “Hukuk Görüşü” bölümünde yönetime sunacaktır. Statutory Basis Definitions / Abbreviations İlgili Birim: Sözleşmenin konusundan, hazırlanmasından ve yürütülmesinden sorumlu olan birimdir. Sözleşme: Üçüncü kişilerle imzalanacak, herhangi bir taahhüt ve/veya yükümlülük içeren her türlü sözleşme, taahhütname, beyanname ve sair belgedir. Üniversite: Sabancı Üniversitesi’dir. Regulations 1. Hazırlanması veya incelenmesi istenen sözleşmeler ile ilgili Hukuk Danışmanı’ndan e-mail yolu ile görüş istenebilecek olup, önceden görüş alınarak imza aşamasına gelinen sözleşmeler ve Hukuk Danışmanı tarafından önceden hazırlanan ve sisteme yüklenen örnek sözleşmeler ile Tübitak, Avrupa Birliği sözleşmeleri gibi sözleşmeler doğrudan webform ile imza sürecine sokulabilecektir. Önceden Hukuk Danışmanı tarafından hazırlanan ve sisteme yüklenen örnek sözleşmeler ile Tübitak, Avrupa Birliği sözleşmeleri gibi sözleşmeleri ve e-mail yolu ile önceden görüş bildirilen ve onaylanan sözleşmeleri içeren webform’lar, Hukuk Danışmanı’na iletildikten sonra en geç 2 iş günü içinde Hukuk Danışmanı tarafından onaylanacaktır. Hazırlanmak veya incelenmek üzere e-mail yolu ile görüş talep edilen sözleşmeler ile ilgili olarak ise Hukuk Danışmanı’na iletildikten sonra en geç 5 iş günü içinde ilgili birime geri dönüş sağlanacaktır. Bu süreden önce herhangi bir geri dönüş beklenmemesi gerekmekte olup, birimlerin iş programlarını bu süreye göre ayarlaması faydalı olacaktır. 2. İmza aşamasından önce, sözleşmelerde yer alan fikri mülkiyet maddeleri ile ilgili olarak Teknoloji Transfer Ofisi yöneticisinin, satın alma sözleşmeleri ile ilgili olarak da Satınalma yöneticisinin, ayrıca sözleşme ile ilgili olabilecek başka birimler varsa bu birimlerin de görüşünün alınması gerekmektedir. 3. Üniversite’nin imza aşamasına gelen tüm sözleşmeleri için webform doldurulması gerekmektedir. İmza aşamasına gelen sözleşme metni webform’a eklenmelidir. 4. Webform doldurulduktan sonra, talepte bulunan ilgili birim yöneticisinin webform üzerinden sözleşme metnini onaylamış olması gerekir. 5. İlgili birimlerce Hukuk Danışmanı’na webform ile gönderilen sözleşmeler, otomatik olarak ilgili birim direktörü ve Mali İşler Direktörüne bilgi olarak gönderilecektir. İlgili birim, ayrıca üniversite içinde sözleşme ile ilgili olabilecek başka birimler varsa önceden görüşünü aldığı diğer birimlere de webformu bilgi olarak gönderecektir. 6. Hukuk Danışmanı tarafından webform üzerinden onaylanan sözleşmelerin öncelikle karşı tarafça imzalanması ve sonrasında Hukuk Danışmanı’nın parafını takiben Üniversite imza yetkililerince imzalanması gerekmektedir. Sözleşmelerin tüm sayfalarının karşı tarafça kaşelenerek imzalanmasına dikkat edilmelidir. 7. Sözleşmeler Üniversite içinde imzaya gönderilirken webform basılmış ve ekine sözleşme konulmuş olmalıdır. Hukuk Danışmanı tarafından webform üzerinden onaylanan sözleşmeler üzerinde herhangi bir değişiklik yapılmamalıdır. Sözleşmeler ilgili birim yöneticisi tarafından paraflanmalı ve Hukuk Danışmanı’na gönderilmelidir. Hukuk Danışmanı sözleşmenin kendisine ulaşmasından itibaren 2 iş günü içinde sözleşmeleri paraflayarak imzaya çıkartacaktır. 8 . Sözleşmeler üzerinde sonradan elle herhangi bir düzeltme/ekleme yapılmaması esastır. 9. Sözleşmelerin Türk gerçek veya tüzel kişisi ile imzalanması halinde sözleşme metninin Türkçe düzenlenmesi yasal bir zorunluluktur. 10. Yabancılık unsuru içeren sözleşmelerde Türk hukukunun kabul edilmesi tercih edilmelidir. İlgili birimlerin yabancı kişi/kuruluşlarla sözleşme görüşmelerini yaparken baştan bu hususu belirtmeleri faydalı olacaktır. 11. Kamu kurumları hariç, üçüncü kişilerle Üniversite arasında imzalanacak sözleşmelere ilişkin damga vergileri, ilke olarak, vergi dairesine Üniversite tarafından yatırılmalı ve tamamı üçüncü kişiden tahsil edilmelidir. Ancak ilgili birim yöneticisinin teklifi ile damga vergisi üçüncü kişi ve Üniversite arasında %50-50 oranında paylaşılabilir. Özel hallerle sınırlı olmak kaydıyla damga vergisinin tamamı Üniversite tarafından ödenebilir. Bu durumlarda webform’da bu durum sebebi ile açıkça belirtilmelidir. Damga vergisinin %50-50 paylaşımı veya tamamının Üniversite tarafından ödenmesi hallerinde sözleşme tek nüsha olarak tanzim ve imza edilmelidir. Damga vergisinin uygulama yöntemi her sözleşmede açıkça belirtilmelidir. 12. İmza aşamasında karşı tarafın yetkili imzalarını kontrol etmek ve gerektiği durumlarda imza sirküleri talep etmek ilgili birimlerin sorumluluğundadır. 13. Sözleşmelerde Üniversite adına imza atacak kişilerin isimlerinin yazılmaması, imza sürecini hızlandıracağından bu hususa dikkat edilmelidir. 14. Sözleşmelerin mutlaka Üniversite imza sirkülerine uygun olarak 2 kişi tarafından imzalanması gerekmektedir. İmza sirkülerinde adı bulunmayan kişilerce imzalanan sözleşmelerin Üniversite bakımından herhangi bir bağlayıcılığı ve hukuki geçerliliği bulunmamaktadır. 15. İmzalanmış ve damga vergisi işlemleri tamamlanmış sözleşmelerin aslı Mali İşler Birimi'nde dosyalanır, bir kopyası ilgili birime gönderilir. Related Procedures Sözleşmelerin Oluşturulması, İncelenmesi, İmzası ve Saklanması Prosedürü (PGS S720-0101) Sözleşmelerin Damga vergisi ve Onay Süreci (PGS-S720-0102) Related Forms Sözleşme İmza Tamamlama Tutanağı (FGS-S720-0101) Related Form Links"
}