{
  "source_path": "surecharitasi/en/node/470.html",
  "title": "Basın Çalışmaları Yönergesi (IMIC-S510-04) | Yönerge",
  "lang": "tr",
  "html_lang": "",
  "text": "Instruction No IMIC-S510-04-V04 Effective Date 08-03-2012 Update Date 12-06-2024 Related Unit / Owner MIC / Pazarlama ve Kurumsal İletişim Direktörlüğü Approved by MH/ Mütevelli Heyeti Aim Üniversite'nin ve bağlı organlarının medyada yer alabilecek faaliyetlerini, ilgili basın ve yayın kuruluşlarında duyurulmasına ilişkin koşulları ve uygulama adımlarını belirlemek amacıyla düzenlenmiştir. Scope Üniversitenin fakülteleri, merkezleri, forumları, akademik ve idari birimleri ile mezun ve öğrenci organizasyonlarının ürettiği ve medyada yer alabilecek çalışmalar, konferans, seminer, panel, yarışma, ödül töreni, raporlar, işbirlikleri, öğretim üyeleri, mezun ve öğrencilerin başarıları, sanatsal faaliyetler (sergi, tiyatro, konser vb.) gibi üniversitenin ya da üniversiteye bağlı birimlerin adının konuyla ilgili medyada yer almasını sağlayacak faaliyetlerin basın çalışmalarını kapsar. Principle Üniversitesi'nin tüm fakülteleri, merkezleri, birimleri, mezun ve öğrenci organizasyonlarının ürettiği ve medyada yer alabilecek nitelikteki faaliyetlerin gündem planlaması dahilinde ilgili basında yer alması hedeflenir. Statutory Basis Definitions / Abbreviations PKİ: Pazarlama ve Kurumsal İletişim Direktörlüğü Halkla İlişkiler ve İletişim Ajansı : Üniversitenin gerçekleştireceği tüm iletişim çalışmalarını üniversite’nin bilgi ve isteği dahilinde gerçekleştiren, Üniversite adına medya ile iletişime geçen ve Üniversite ile ilgili basına yansıyabilecek her konuda danışmanlık hizmeti veren şirkettir. Basın Bülteni: Üniversitenin faaliyetleri konusunda kamuoyunu bilgilendirmek üzere hazırlanan metinlerdir. Basın Davet Mektubu: Üniversitenin faaliyetlerine, ilgili basını davet etmek üzere oluşturulmuş, yer, saat, tarih ve detay bilgilerini içeren metinlerdir. Basın Toplantısı/Etkinliği: Üniversitenin faaliyetleri ile ilgili olarak kamuoyuna duyuru yapmak veya kamuoyunu aydınlatmak üzere ilgili basının katılımıyla düzenlenen buluşmalardır. Röportaj: Üniversitenin faaliyetlerine dair konunun sözcüsü ile medya mensupları arasında gerçekleştirilen birebir, yüz yüze, telefonla veya çevrimiçi platformlarda yapılan görüşmeler ve/veya ilgili medya mensubundan gelen soruların elektronik posta üzerinden yazılı olarak yanıtlanmasıdır. Özel Haber: Üniversitenin faaliyetleri ile ilgili olarak, konuya bağlı olarak uygun olabilecek bir yayında yer alması üzere hazırlanan, konuyla ilgili detaylı bilgileri içeren metinlerdir. Yazılı Çalışmalar: Üniversitenin faaliyetleri ile ilgili veya Sabancı Üniversitesi mensuplarının belli bir konuyla ilgili görüşlerini aktardığı, ilgili basın organlarının “yorum” sayfalarında yer alabilecek ve yine ilgili basın organı tarafından uzunluğu karakter sayısı olarak belirlenmiş imzalı yazılardır. Televizyon veya Sosyal Medya Program Konukluğu: Üniversitenin faaliyetleri ile ilgili veya Sabancı Üniversitesi mensuplarının belli bir konuyla ilgili görüşlerini aktarabileceği ortamları sunan programlarda ilgili kişilerin konuk olarak soruları yanıtlamasıdır. Televizyon programı konukluğunun çekimi canlı veya bant olarak yayınlanabilir. Canlı Yayın Bağlantısı: Üniversitenin faaliyetleri ile ilgili veya Sabancı Üniversitesi mensuplarının belli bir konuyla ilgili görüşlerini almak üzere, televizyonların özellikle haber kuşaklarına stüdyo dışından bağlanılarak gerçekleştirilen görüşmelerdir. Bu görüşmeler, görüntülü çevrimiçi platformlarla ya da telefonla olabileceği gibi, ilgili televizyon kanalının canlı yayın ekipmanını ileterek, ilgili kişi ile röportaj gerçekleştirmesi şeklinde olabilir. Basın İletişimi Planı: Üniversite mensuplarının faaliyetleri ve/veya etkinlikleri ile ilgili hedeflenen basın çalışmasının detaylı bir şekilde yer aldığı plandır. Medya planında, işin içeriğine bağlı olarak, zamanlama, yayın-gazeteci ismi, mesajlar ve sözcü bilgileri yer alır. Basın Dosyası: Basın toplantısı, konferans, seminer, panel ve benzeri basına açık etkinliklerde medya mensupları ile bilgi paylaşımı amacıyla kullanılan araçlardır. Basın dosyaları, basın bülteni, konuyla ilgili ek metinler, not defteri, kalem, metinleri içeren taşınabilir bellek, konuyla ilgili broşür içerebilir. Haber Yansıması: Basın bülteni, özel haber ve röportajların medyada yer almasıdır. Fotoğraf Çekimi: Üniversite'nin faaliyetlerinde profesyonel bir fotoğrafçı tarafından basına gönderim ve arşiv amaçlı yapılan fotoğraf çekimleridir. Video Çekimi: Üniversitenin faaliyetlerinde profesyonel bir ekip tarafından basına gönderim ve arşiv amaçlı yapılan video çekimleridir. Simultane Tercüme: Etkinlik esnasında konuşmacının sözlerinin anında dinleyicilere istenilen dilde aktarılmasıdır. LCV : Üniversitenin düzenlediği basın toplantısı veya etkinliklerine yönelik basın katılım bilgisidir. “Lütfen cevap verin” cümlesinin kısaltması olarak kullanılır. Kotasyon : Basın bültenine konu olan içerik hakkında yetki sahibi veya sahiplerinin görüşlerini içeren alıntılar. Regulations Sabancı Üniversitesi’nin fakülteleri, merkezleri, forumları, akademik ve idari birimleri ile mezunları ve öğrencileri dahil olmak üzere tüm Sabancı Üniversitesi mensuplarının üniversite ile bağlantılı basın çalışmaları Pazarlama ve Kurumsal İletişim Direktörlüğü tarafından yürütülür. Tüm basın çalışmaları medya ile eş zamanlı veya daha öncesinde üniversitenin üst yönetimi, ilgili üniversite mensupları ve ilgili birimleri ile bilgi ve onay amaçlı paylaşılır. Konu içeriği ilgili birimden PKİ Talep formu veya elektronik posta yoluyla geldikten sonra basın bülteni, basın daveti, özel haberi kapsayan metinler PKİ veya PKİ’nin yönlendirmesiyle halkla ilişkiler ve iletişim ajansı tarafından hazırlanır ve basına servis edilir. Basın davetinin ardından LCV aramaları PKİ veya PKİ yönlendirmesiyle ajans tarafından yürütülür. Yazılı çalışmalar PKİ aracılığıyla basına iletilir. Röportaj, televizyon ve sosyal medya program konukluğu, canlı yayın bağlantıları PKİ tarafından organize edilir. Basından gelen röportaj, televizyon ve sosyal medya program konukluğu, canlı yayın bağlantısı istekleri, talebin geldiği Sabancı Üniversitesi mensupları tarafından PKİ’ye yönlendirilir ve PKİ’nin bilgisi ve koordinasyonu dahilinde gerçekleştirilir. Basın çalışmaları için gerekli bilgiler, işin niteliğine göre, ilgili birim tarafından, çalışmadan mümkün olduğu kadar önce PKİ’ye iletilir. PKİ hazırladığı basın bülteni, basın davet mektubu, özel haber gibi metinleri ilgili birimin onayı olmadan basına servis edemez. PKİ, basın çalışmaları için gerekli bilgileri ilgili birim veya kişilerle toplantı, yüz yüze görüşme ve/veya elektronik posta yoluyla tamamlar. PKİ, uygun gördüğü içerikleri özel haber çalışması yöntemiyle sadece tek bir mecra ile paylaşarak yürütür. PKİ, sadece gönderdiğin basın bülteni içeriklerinden sorumludur. Özel haber çalışmaları veya röportajlardan sonra çıkacak yansımaların içerikleri basın mensubunun inisiyatifindedir. PKİ’nin basına servis ettiği içerikler, ülke medya gündemi, basın kuruluşlarının gündem ve editörel süreçleri doğrultusunda kısaltılabilir veya yayınlanmayabilir. PKİ’nin bu konuda bir yaptırımı bulunamaz. Basın toplantılarının ve basına açık konferans, seminer, panel vb. etkinliklerin hazırlık ve uygulama çalışmaları PKİ ve ilgili birim tarafından yürütülür. Bu tür etkinliklerin basın dosyasının içeriği PKİ ve ilgili birim tarafından tasarlanır. Basın dosyası PKİ veya PKİ yönlendirmesiyle ajans tarafından hazırlanır. Basın dosyası ilgili etkinlikte sadece basın mensuplarına verilir. Basın dosyasından bir örnek ilgili birime verilir. Medya iletişim planı PKİ tarafından, ilgili birimden gelen bilgiler doğrultusunda hazırlanır. Medya iletişim planı hazırlandıktan sonra ilgili birimin onayına sunulur. Medya iletişim planı ilgili birimin onayı ile hayata geçirilir. Medya iletişim planında yapılması düşünülen çalışmalar alternatifli olarak yer alır. Medya iletişim planındaki yayın – gazeteci isimleri birbirinin alternatifidir. Üniversitenin ve gündemin yoğunluğu nedeniyle, medya iletişim planındaki zamanlama bölümü değişkenlik gösterebilir. Sponsorlu basın çalışmaları sponsor kuruluş tarafından yürütülebilir. Bu tür çalışmalarda; İlgili kurumun yetkilileri ile PKİ çalışma çerçevesini ve sorumluluk alanlarını netleştirirler. Bütün malzemeler (basın daveti, basın bülteni, sahne tasarımı, basılı malzemeler) için marka isim kullanımı için ortak çalışma yapılarak ilgili taraflardan onay alınır. Medya iletişim planının detayları PKİ üzerinden ilgili birime iletilir. PKİ konuyla ilgili Sabancı Üniversitesi’nin basında yer almasını sağlayacak ve sponsor kuruluşla çakışmayacak şekilde medya iletişim planı hazırlayabilir. Sponsorlu çalışmaların basına açık etkinliklerine Sabancı Üniversitesi’ni temsilen PKİ de katılır. Basına açık etkinliklerin fotoğraf, video ve simultane tercüme çalışmaları PKİ tarafından organize edilir. Etkinlik sonrasında tüm fotoğraflar, taşınabilir bellek veya internet üzerinden ilgili birim ile paylaşılır. Etkinlik sonrasında tüm fotoğraflar ve/veya video kaydı üniversite arşivine alınması amacıyla Bilgi Merkezi’ne iletilir. Etkinliğin kapsamı ve büyüklüğüne göre planlanan video çekimi haber formatında montajlanır. Montajlanan görüntüler PKİ veya PKİ yönlendirmesiyle ajans tarafından ilgili medya kuruluşları ile paylaşılır. Etkinliğin bütünün yer aldığı çekim ve montajlı görüntülerden oluşan bir set ilgili birim ile paylaşılır. Etkinliğin tamamının çekim ve montaj görüntülerinden oluşan kayıt seti üniversite arşivinde yer alabilmesi için Bilgi Merkezi'ne iletilir. Sabancı Üniversitesi mensuplarının konuşmacı, panelist ve benzeri unvanla katıldıkları, farklı kuruşların basına açık etkinliklerinde Sabancı Üniversitesi’ni temsilen PKİ de bulunur. Haber yansımalarının takibi ve raporlanması Basınla paylaşılan bültenlerin, özel haberlerin basında yer alması için gerekli görüşmeler PKİ tarafından gerçekleştirilir. Günlük basın takibi için 3.parti ile sözleşme yapılır. Aynı zamanda anlaşmalı kurum rekabet analizi ile birlikte belirlenen kriterlere göre basın raporunu PKİ’ye sunar. PKİ akademik ve idari birimler ile raporu paylaşır. Related Procedures Basın Bülteni Prosedürü (PMIC-S510-0401) Basın Toplantısı Prosedürü (PMIC-S510-0402) Related Forms Related Form Links"
}